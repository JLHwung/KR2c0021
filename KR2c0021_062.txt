# -*- mode: mandoku-view; -*-
#+TITLE: 繹史
#+DATE: 2015-08-24 22:27:34.235098
#+PROPERTY: ID KR2c0021
#+PROPERTY: BASEEDITION WYG    
#+PROPERTY: JUAN 卷六十二
<pb:KR2c0021_WYG_062-1a>¶
欽定四庫全書¶
　繹史卷六十二　　　　　壁縣知縣馬驌撰¶
　　呉通上國(季札讓立附/)¶
左傳(成公/二年)楚之討陳夏氏也莊王欲納夏姬申公巫臣¶
曰不可君召諸侯以討罪也今納夏姬貪其色也貪色¶
為淫淫為大罰周書曰明徳慎罰文王所以造周也明¶
徳務崇之之謂也慎罰務去之之謂也若興諸侯以取¶
大罰非慎之也君其圖之王乃止子反欲取之巫臣曰¶
<pb:KR2c0021_WYG_062-1b>¶
是不祥人也是天子蠻殺御叔弑靈侯戮夏南出孔儀¶
喪陳國何不祥如是人生實難其有不獲死乎天下多¶
美婦人何必是子反乃止王以予連尹襄老襄老死於¶
邲不獲其尸其子黑要烝焉巫臣使道焉曰歸吾聘女¶
又使自鄭召之曰尸可得也必來逆之姬以告王王問¶
諸屈巫對曰其信知罃之父成公之嬖也而中行伯之¶
季弟也新佐中軍而善鄭皇戌甚愛此子其必因鄭而¶
歸王子與襄老之尸以求之鄭人懼於邲之役而欲求¶
<pb:KR2c0021_WYG_062-2a>¶
媚於晉其必許之王遣夏姬歸將行謂送者曰不得尸¶
吾不反矣巫臣聘諸鄭鄭伯許之及共王即位將為陽¶
橋之役使屈巫聘於齊且告師期巫臣盡室以行申叔¶
跪從其父將適郢遇之曰異哉夫子有三軍之懼而又¶
有桑中之喜宜將竊妻以逃者也及鄭使介反幣而以¶
夏姬行將奔齊齊師新敗曰吾不處不勝之國遂奔晉¶
而因郤至以臣於晉晉人使為邢大夫子反請以重幣¶
錮之王曰止其自為謀也則過矣其為吾先君謀也則¶
<pb:KR2c0021_WYG_062-2b>¶
忠忠社稷之固也所益多矣且彼若能利國家雖重幣¶
晉將可乎若無益於晉晉將棄之何勞錮焉¶
史記夀夢立而呉始益大稱王自太伯作呉五世而武¶
王克殷封其後為二其一虞在中國其一呉在夷蠻十¶
二世而晉滅中國之虞中國之虞滅二世而夷蠻之呉¶
興大凡從太伯至夀夢十九世¶
左傳七年春呉代郯郯成季文子曰中國不振旅蠻夷¶
入伐而莫之或恤無弔者也夫詩曰不弔昊天亂靡有¶
<pb:KR2c0021_WYG_062-3a>¶
定其此之謂乎有上不弔其誰不受亂吾亡無日矣君¶
子曰知懼如是斯不亡矣楚圍宋之役師還子重請取¶
於申吕以為賞田王許之申公巫臣曰不可此申吕所¶
以邑也是以為賦以御北方若取之是無申吕也晉鄭¶
必至於漢王乃止子重是以怨巫臣子反欲取夏姬巫¶
臣止之遂取以行子反亦怨之及共王即位子重子反¶
殺巫臣之族子閻子蕩及清尹弗忌及襄老之子黑要¶
而分其室子重取子閻之室使沈尹與王子罷分子蕩¶
<pb:KR2c0021_WYG_062-3b>¶
之室子反取黑要與清尹之室巫臣自晉遺二子書曰¶
爾以讒慝貪惏事君而多殺不辜余必使爾罷於奔命¶
以死巫臣請使於呉晉侯許之呉子夀夢説之乃通呉¶
于晉以兩之一䘚適呉舍偏兩之一焉與其射御教呉¶
乘車教之戰陳教之叛楚寘其子狐庸焉使為行人於¶
呉呉始伐楚伐巢伐徐子重奔命馬陵之㑹呉入州來¶
子重自鄭奔命子重子反於是乎一嵗七奔命蠻夷屬¶
於楚者呉盡取之是以始大通呉於上國　(八/年)晉士燮¶
<pb:KR2c0021_WYG_062-4a>¶
來聘言伐郯也以其事呉故公賂之請緩師文子不可¶
曰君命無貳失信不立禮無加貨事無二成君後諸侯¶
是寡君不得事君也燮將復之季孫懼使宣伯帥師會¶
伐郯　(十五/年)十一月會呉于鍾離始通呉也(公羊傳曷/為殊會呉)¶
(外呉也曷為外也春秋内其國而外諸夏内諸夏而外/夷狄王者欲一乎天下曷為以外内之辭言之言自近)¶
(者始也適穀梁傳會又會外之也會呉越春秋夀夢元/年朝周  楚觀諸侯禮樂魯成公  於鍾離深問周公)¶
(禮樂成公悉為陳前王之禮樂因為詠歌三代之風夀/夢曰孤在夷蠻徒以椎髻為俗豈有斯之服哉因歎而)¶
(去曰於乎哉禮也○事/在夀夢十年此書年誤)　(襄/公)三年春楚子重伐呉為簡¶
<pb:KR2c0021_WYG_062-4b>¶
之師克鳩茲至于衡山使鄧廖帥組甲三百被練三千¶
以侵呉呉人要而擊之獲鄧廖其能免者組甲八十被¶
練三百而已子重歸既飲至三日呉人代楚取駕駕良¶
邑也鄧廖亦楚之良也君子謂子重於是役也所獲不¶
如所亡楚人以是咎子重子重病之遂遇心疾而卒(呉/越)¶
(春秋十六年楚恭王怨呉為巫臣伐之也乃舉兵伐呉/至衡山而還  十七年夀夢以巫臣子孤庸為相任以)¶
(國/政)　(五/年)呉子使夀越如晉辭不會於雞澤之故且請聽¶
諸侯之好晉人將為之合諸侯使魯衞先會呉且告會¶
<pb:KR2c0021_WYG_062-5a>¶
期故孟獻子孫文子會呉于善道(穀梁傳呉謂善伊謂/稻緩號從中國名從)¶
(主/人)　十年春會于柤會呉子夀夢也(穀梁傳會又/會外之也)　(十/二)¶
(年/)秋呉子夀夢卒臨於周廟禮也凡諸侯之喪異姓臨¶
於外同姓於宗廟同宗於祖廟同族於禰廟是故魯為¶
諸姬臨於周廟為邢凡蒋茅胙祭臨於周公之廟¶
史記夀夢有子四人長曰諸樊次曰餘祭次曰餘昧次¶
曰季札季札賢而夀夢欲立之季札讓不可於是乃立¶
長子諸樊攝行事當國(世本諸/樊徙呉)¶
<pb:KR2c0021_WYG_062-5b>¶
左傳(十三/年)呉侵楚養由基奔命子庚以師繼之養叔曰¶
呉乘我喪謂我不能師也必易我而不戒子為三覆以¶
待我我請誘之子庚從之戰于庸浦大敗呉師獲公子¶
黨君子以呉為不弔詩曰不弔昊天亂靡有定　(十四/年)¶
呉子諸樊既除喪將立季札季札辭曰曹宣公之卒也¶
諸侯與曹人不義曹君將立子臧子臧去之遂弗為也¶
以成曹君君子曰能守節君義嗣也誰敢奸君有國非¶
吾節也札雖不才願附於子臧以無失節固立之棄其¶
<pb:KR2c0021_WYG_062-6a>¶
室而耕乃舎之　秋楚子為庸蒲之役故子囊師于棠¶
以伐呉呉不出而還子囊殿以呉為不能而弗儆呉人¶
自臯舟之隘要而擊之楚人不能相救呉人敗之獲楚¶
公子宜穀　(二十/四年)夏楚子為舟師以伐呉不為軍政無¶
功而還　(二十/五年)十二月呉子諸樊伐楚以報舟師之役¶
門于巢巢牛臣曰呉王勇而輕若啓之將親門我獲射¶
之必殪是君也死疆其少安從之呉子門焉牛臣隐於¶
短牆以射之卒¶
<pb:KR2c0021_WYG_062-6b>¶
穀梁傳以伐楚之事門于巢卒也于巢者外乎楚也門¶
于巢乃伐楚也諸侯不生名取卒之名加之伐楚之上¶
者見以伐楚卒也其見以伐楚卒何也古者大國過小¶
邑小邑必飾城而請罪禮也呉子謁伐楚至巢入其門¶
門人射呉子有矢創反舍而卒古者雖有文事必有武¶
備非巢之不飾城而請罪非吴子之自輕也(公羊傳門/于巢卒者)¶
(何入門乎巢而卒也入門乎巢而卒者何入巢之門/而卒也呉子謁何以名傷而反未至乎舍而卒也)¶
呉越春秋諸樊驕恣輕慢鬼神仰天求死將死命弟餘¶
<pb:KR2c0021_WYG_062-7a>¶
祭曰必以國及季札乃封季札於延陵號曰延陵季子¶
(越絶書毗陵故為/延陵呉季子所居)¶
左傳(二十/九年)呉人伐越獲俘焉以為閽使守舟呉子餘祭¶
觀舟閽以刀弑之¶
穀梁傳閽門者也寺人也不稱名姓閽不得齊於人不¶
稱其君閽不得君其君也禮君不使無恥不近刑人不¶
狎敵不邇怨賤人非所貴也貴人非所刑也刑人非所¶
近也舉至賤而加之呉子呉子近刑人也閽弑呉子餘¶
<pb:KR2c0021_WYG_062-7b>¶
祭仇之也(公羊傳閽者何門人也刑人也刑人則曷為/謂之閽刑人非其人也君子不近刑人近刑)¶
(人則輕死/之道也)¶
左傳呉公子札來聘見叔孫穆子説之謂穆子曰子其¶
不得死乎好善而不能擇人吾聞君子務在擇人吾子¶
為魯宗卿而任其大政不慎舉何以堪之禍必及子請¶
觀於周樂使工為之歌周南召南曰美哉始基之矣猶¶
未也然勤而不怨矣為之歌邶鄘衞曰美哉淵乎憂而¶
不困者也吾聞衞康叔武公之徳如是是其衞風乎為¶
<pb:KR2c0021_WYG_062-8a>¶
之歌王曰美哉思而不懼其周之東乎為之歌鄭曰美¶
哉其細已甚民弗堪也是其先亡乎為之歌齊曰美哉¶
泱泱乎大風也哉表東海者其太公乎國未可量也為¶
之歌&KR0206;曰美哉蕩乎樂而不淫其周公之東乎為之歌¶
秦曰此之謂夏聲夫能夏則大大之至也其周之舊乎¶
為之歌魏曰美哉渢渢乎大而婉險而易行以徳輔此¶
則明主也為之歌唐曰思深哉其有陶唐氏之遺民乎¶
不然何憂之逺也非令徳之後誰能若是為之歌陳曰¶
<pb:KR2c0021_WYG_062-8b>¶
國無主其能乆乎自鄶以下無譏焉為之歌小雅曰美¶
哉思而不貳怨而不言其周徳之衰乎猶有先王之遺¶
民焉為之歌大雅曰廣哉熙熙乎曲而有直體其文王¶
之徳乎為之歌頌曰至矣哉直而不倨曲而不屈邇而¶
不偪逺而不携遷而不淫復而不厭哀而不愁樂而不¶
荒用而不匱廣而不宣施而不費取而不貪處而不底¶
行而不流五聲和八風平節有度守有序盛徳之所同¶
也見舞象箾南籥者曰美哉猶有憾見舞大武者曰美¶
<pb:KR2c0021_WYG_062-9a>¶
哉周之盛也其若此乎見舞韶濩者曰聖人之𢎞也而¶
猶有慙徳聖人之難也見舞大夏者曰美哉勤而不徳¶
非禹其誰能修之見舞韶箾者曰徳至矣哉大矣如天¶
之無不幬也如地之無不載也雖甚盛徳其蔑以加於¶
此矣觀止矣若有他樂吾不敢請已其出聘也通嗣君¶
也故遂聘于齊説晏平仲謂之曰子速納邑與政無邑¶
無政乃免于難齊國之政將有所歸未獲所歸難未歇¶
也故晏子因陳桓子以納政與邑是以免於欒髙之難¶
<pb:KR2c0021_WYG_062-9b>¶
聘於鄭見子産如舊相識與之縞帶子産獻紵衣焉謂¶
子産曰鄭之執政侈難將至矣政必及子子為政慎之¶
以禮不然鄭國將敗適衞説蘧瑗史狗史鰌公子荆公¶
叔發公子朝曰衞多君子未有患也自衞如晉將宿於¶
戚聞鐘聲焉曰異哉吾聞之也辯而不徳必加於戮夫¶
子獲罪於君以在此懼猶不足而又何樂夫子之在此¶
也猶燕之巢于幕上君又在殯而可以樂乎遂去之文¶
子聞之終身不聽琴瑟適晉説趙文子韓宣子魏獻子¶
<pb:KR2c0021_WYG_062-10a>¶
曰晉國其萃於三族乎説叔向將行謂叔向曰吾子勉¶
之君侈而多良大夫皆富政將在家吾子好直必思自¶
免於難¶
公羊傳呉無君無大夫此何以有君有大夫賢季子也¶
何賢乎季子讓國也其讓國奈何謁也餘祭也夷昧也¶
與季子同母者四季子弱而才兄弟皆愛之同欲立之¶
以為君謁曰今若是迮而與季子國季子猶不受也請¶
無與子而與弟弟兄迭為君而致國乎季子皆曰諾故¶
<pb:KR2c0021_WYG_062-10b>¶
諸為君者皆輕死為勇飲食必祝曰天茍有呉國尚速¶
有悔於予身故謁也死餘祭也立餘祭也死夷昧也立¶
夷昧也死則國宜之季子者也季子使而亡焉僚者長¶
庻也即之季子使而反至而君之爾闔廬曰先君之所¶
以不與子國而與弟者凡為季子故也將從先君之命¶
與則國宜之季子者也如不從先君之命與則我宜立¶
者也僚惡得為君乎於是使専諸刺僚而致國乎季子¶
季子不受曰爾弑吾君吾受爾國是吾與爾為篡也爾¶
<pb:KR2c0021_WYG_062-11a>¶
殺吾兄吾又殺爾是父子兄弟相殺終身無已也去之¶
延陵終身不入呉國故君子以其不受為義以其不殺¶
為仁賢季子則呉何以有君有大夫以季子為臣則宜¶
有君者也札者何呉季子之名也春秋賢者不名此何¶
以名許夷狄者不壹而足也季子者所賢也曷為不足¶
乎季子許人臣者必使臣許人子者必使子也(穀梁傳/呉其稱)¶
(子何也善使延陵季子故進之也身賢賢也使賢/亦賢也延陵季子之賢尊君也其名成尊於上也)¶
韓詩外傳呉延陵季子遊於齊見遺金呼牧者取之牧¶
<pb:KR2c0021_WYG_062-11b>¶
者曰子居之髙視之下貌之君子而言之野也吾有君¶
不君有友不友當暑衣裘君疑取金者乎延陵子知其¶
為賢者請問姓字牧者曰子乃皮相之士也何足語姓¶
字哉遂去延陵季子立而望之不見乃止孔子曰非禮¶
勿視非禮勿聽¶
禮記延陵季子適齊於其反也其長子死葬於嬴博之¶
間孔子曰延陵季子呉之習於禮者也徃而觀其葬焉¶
其坎深不至於泉其斂以時服既葬而封廣輪揜坎其¶
<pb:KR2c0021_WYG_062-12a>¶
髙可隐也既封左袒右還其封且號者三曰骨肉復歸¶
於土命也若魂氣則無不之也無不之也而遂行孔子¶
曰延陵季子之於禮也其合矣乎(○檀/弓)¶
説苑延陵季子遊於晉入其境曰嘻暴哉國乎入其都¶
曰嘻力屈哉國乎立其朝曰嘻亂哉國乎從者曰夫子¶
之入晉境未乆也何其名之不疑也延陵季子曰然吾¶
入其境田畞荒穢而不休雜增崇髙吾是以知其國之¶
暴也吾入其都新室惡而故室美新墻卑而故墻高吾¶
<pb:KR2c0021_WYG_062-12b>¶
是以知其民力之屈也吾立其朝君能視而不下問其¶
臣善伐而不上諫吾是以知其國之亂也¶
新序延陵季子將西聘晉帶寳劔以過徐君徐君觀劔¶
不言而色欲之延陵季子為有上國之使未獻也然其¶
心許之矣致使於晉故反則徐君死於楚於是脱劔致¶
之嗣君從者止之曰此呉國之寳非所以贈也延陵季¶
子曰吾非贈之也先日吾來徐君觀吾劔不言而其色¶
欲之吾為有上國之使未獻也雖然吾心許之矣今死¶
<pb:KR2c0021_WYG_062-13a>¶
而不進是欺心也愛劔偽心㢘者不為也遂脱劔致之¶
嗣君嗣君曰先君無命孤不敢受劔於是季子以劔帶¶
徐君墓樹而去徐人嘉而歌之曰延陵季子兮不忘故¶
脱千金之劔兮帶丘墓¶
左傳(三十/一年)呉子使屈狐庸聘于晉通路也趙文子問焉¶
曰延州來季子其果立乎巢隕諸樊閽戕戴呉天似啓¶
之何如對曰不立是二王之命也非啓季子也若天所¶
啓其在今嗣君乎甚徳而度徳不失民度不失事民親¶
<pb:KR2c0021_WYG_062-13b>¶
而事有序其天所啓也有呉國者必此君之子孫實終¶
之季子守節者也雖有國不立(越絶書毗陵上湖中冢/者延陵季子冢也古名)¶
(延陵墟之季札碑烏呼有呉延/陵君子  墓○世傳為孔子書)¶
　勾呉之大自夀夢始成公七年春呉伐郯是秋呉入¶
　州來一嵗而兵再見呉能驟强也晉之會呉始于鍾¶
　離先是景公盟蒲呉人不至厲公合七國以會呉而¶
　呉至焉悼公立為雞澤之會呉又不至越二年為會¶
　于戚魯衞先之而呉至焉夫呉自太伯端委以治周¶
<pb:KR2c0021_WYG_062-14a>¶
　禮仲雍嗣之斷髪文身不通中國呉固蠻也義當驅¶
　攘而晉乃亟亟會之何哉將以病楚也會于柤遂滅¶
　偪陽以通呉使會于向諸樊新立為呉謀楚凡晉之¶
　會呉有四惟戚則呉人來餘皆諸侯徃也來會則叙¶
　呉徃會則殊呉遇呉有禮不憚其道路之勤矣彼楚¶
　人鷙悍以薦食上國諸侯之能與為敵者惟秦與齊¶
　齊既擕貳秦且棄晉以合楚焉楚獲彊助晉勢漸孤¶
　厲悼之際欲起而制楚誠難也呉居其肘腋之下夀¶
<pb:KR2c0021_WYG_062-14b>¶
　夢方鋭巫臣啓謀晉呉既通呉為晉用楚師未出則¶
　撓其旁既出則議其後故鳩茲未定楚駕已取鄧廖¶
　子重一朝盡喪楚雖伐呉而呉常獲其勝矣楚人畏¶
　呉之偪也無暇北視悼公繼好息民三駕而楚不能¶
　争此逺交近攻因時制變之權衡也會向以後呉楚¶
　之釁已成晉亦不復會呉呉有公子季札賢而守節¶
　再辭君位復以公侯之介弟受命通嗣歴聘上國雍¶
　容齊魯鄭衞之邦聞樂以知徳見微以識逺列國之¶
<pb:KR2c0021_WYG_062-15a>¶
　卿士大夫樂與從游賢如橋肸莫不傾蓋締交焉雖¶
　三君迭立好勇輕生欲終致國於季子季子義辭弗¶
　受也有臣如此春秋於是乎直進呉於中國矣其後¶
　嗣立之君猶不忘遣使通路以修前好再傳而闔廬¶
　卒能破楚入郢亦諸姬振患雪耻之一快舉哉¶
　¶
　¶
　¶
<pb:KR2c0021_WYG_062-15b>¶
　¶
　¶
　¶
　¶
　¶
　¶
　¶
　繹史卷六十二¶
