# -*- mode: mandoku-view; -*-
#+TITLE: 繹史
#+DATE: 2015-08-24 22:27:36.654650
#+PROPERTY: ID KR2c0021
#+PROPERTY: BASEEDITION WYG    
#+PROPERTY: JUAN 卷一百五十一
<pb:KR2c0021_WYG_151-1a>¶
欽定四庫全書¶
　繹史卷一百五十一　　靈壁縣知縣馬驌撰¶
　　天官書¶
爾雅穹蒼蒼天也春為蒼天夏為昊天秋為旻天冬為¶
上天(物理論水土之氣升為天其釋名春曰蒼天陽氣/始發色蒼蒼也夏曰昊天  氣布散皓皓也秋曰)¶
(旻天旻閔也物就枯落可閔傷也/冬日上天其氣上騰與地絶也)¶
淮南子何謂九野中央曰鈞天其星角亢氐東方曰蒼¶
天其星房心尾東北方曰變天其星箕斗牽牛北方曰¶
<pb:KR2c0021_WYG_151-1b>¶
𤣥天其星湏女虚危營室西北方曰幽天其星東壁奎¶
婁西方曰昊天其星胃昴畢西南方曰朱天其星觜巂¶
參東井南方曰炎天其星輿鬼栁七星東南方曰陽天¶
其星張翼軫(博雅東方昦天東南陽天南方赤天西南/朱天西方成天西北幽天北方𤣥天東北)¶
(蠻天中/央鈞天)¶
春秋元命苞天不足西北陽極於九故天周九九八十¶
一萬里天如雞子天大地小表裏有水地各承氣而立¶
載水而浮天轉如車轂之過水者天地之包幕五行之¶
<pb:KR2c0021_WYG_151-2a>¶
始焉萬物之所由生元氣之津液也(𤣥中記天下之多/者水焉浮天載地)¶
(萬尚書考靈曜從上臨下八/  里天以圎覆地以方載)¶
博雅天圍闢南北二億三萬三千五百里七十五步東¶
西短減四步周六億十萬七百里二十五步從地至天¶
一億一萬六千七百八十七里下度地之厚與天髙等¶
(○東西短減/四步語尤竒)¶
孝經援神契周天七衡六閒者相去萬九千里八百三¶
十三里三分里之一合十一萬九千里從内衡以至中¶
<pb:KR2c0021_WYG_151-2b>¶
衡中衡以至外衡各五萬九千五里¶
周髀算經昔者周公問於商髙曰竊聞乎大夫善數也¶
請問古者包犧立周天厯度夫天不可階而升地不可¶
將尺寸而度請問數安從出商高曰數之法出於圓方¶
圓出於方方出於矩矩出於九九八十一故折矩以為¶
勾廣三股修四徑隅二既方之外半其一矩環而共盤¶
得成三四五兩矩共長二十有五是謂積矩故禹之所¶
以治天下者此數之所生也周公曰大哉言數請問用¶
<pb:KR2c0021_WYG_151-3a>¶
矩之道商髙曰平矩以正繩偃矩以望髙覆矩以測深¶
卧矩以知逺環矩以為圓合矩以為方方屬地圓屬天¶
天圓地方方數為典以方出圓笠以寫天天青黑地黄¶
赤天數之為笠也青黑為表丹黄為裏以象天地之位¶
是故知地者智知天者聖智出於勾勾出於矩夫矩之¶
於數其裁制萬物唯所為耳周公曰善哉(尚書考靈曜/天者純陽青)¶
(明無形聖人則之制/璿璣玉衡以度其象)¶
白虎通天者何也天之為言鎮也居髙理下為人鎮也¶
<pb:KR2c0021_WYG_151-3b>¶
地者易也言養萬物懷任交易變化也天道所以左旋¶
地道右周何以為天地動而不别行而不離所以左旋¶
右周者猶君臣隂陽相對之義君舒臣疾卑者易勞天¶
所以反常行何以為陽不動無以行其教隂不靜無以¶
成其化雖終日乾乾亦不離其處也(博雅乾𤣥天也天/顛也  物理論天)¶
(者旋也均也積陽純剛其體廻旋羣生之所大仰字春/秋說題辭天之言顯也居髙理下為人經紀故其  一)¶
(大以鎮之此天之名義也天之為體中包乎地日月星/辰屬焉  釋名天豫司兗冀以舌腹言之天顯也在上)¶
(髙顯也青徐以舌頭言之天坦也坦然髙而逺也易謂/之乾乾健也健行不息也又謂之𤣥𤣥縣也如縣物在)¶
<pb:KR2c0021_WYG_151-4a>¶
(上/也)¶
淮南子天道曰圓地道曰方方者主幽圓者主明明者¶
吐氣者也是故火曰外景幽者含氣者也是故水曰内¶
景吐氣者施含氣者化是故陽施隂化天之偏氣怒者¶
為風地之含氣和者為雨隂陽相薄感而為雷激而為¶
霆亂而為霧陽氣勝則散而為雨露隂氣勝則凝而為¶
霜雪毛羽者飛行之類也故屬於陽介鱗者蟄伏之類¶
也故屬於隂日者陽之主也是故春夏則羣獸除日至¶
<pb:KR2c0021_WYG_151-4b>¶
而麋鹿解月者隂之宗也是以月虚而魚腦減月死而¶
蠃蛖膲火上&KR2414;水下流故鳥飛而髙魚動而下物類相¶
動本標相應故陽燧見日則燃而為火方諸見月則津¶
而為水虎嘯而谷風至龍舉而景雲屬麒麟鬭而日月¶
食鯨魚死而彗星出蠶珥絲而商絃絶賁星墜而勃海¶
決人主之情上通於天故誅暴則多飄風枉法令則多¶
蟲螟殺不辜則國赤地令不收則多淫雨(釋名隂䕃也/氣在内奧䕃)¶
(也陽揚也氣在外發揚也寒捍也捍格也暑/煑也熱如煑物也熱爇也如火所燒爇也)¶
<pb:KR2c0021_WYG_151-5a>¶
爾雅春為青陽夏為朱明秋為白藏冬為𤣥英四時和¶
謂之玉燭春為發生夏為長嬴秋為收成冬為安寧四¶
時和為通正謂之景風甘雨時降萬物以嘉謂之醴泉¶
(春秋元命苞陽氣數成於三故時三/月陽數極於九故三月一時九十日)¶
淮南子季春三月豐隆乃出以將其雨至秋三月地氣¶
不藏乃收其殺百蟲蟄伏静居閉戸青女乃出以降霜¶
雪行十二時之氣以至於仲春二月之夕乃收其藏而¶
閉其寒女夷鼓歌以司天和以長百榖禽鳥草木孟夏¶
<pb:KR2c0021_WYG_151-5b>¶
之月以熟榖禾雄鳩長鳴為帝候嵗是故天不發其隂¶
則萬物不生地不發其陽則萬物不成　子午卯酉為¶
二繩丑寅辰巳未申戌亥為四鉤東北為報徳之維西¶
南為背陽之維東南為常羊之維西北為號通之維日¶
冬至則斗北中繩隂氣極陽氣萌故曰冬至為徳日夏¶
至則斗南中繩陽氣極隂氣萌故曰夏至為刑隂氣極¶
則北至北極下至黄泉故不可以鑿池穿井萬物閉藏¶
蟄蟲首宂故曰徳在室陽氣極則南至南極上至朱天¶
<pb:KR2c0021_WYG_151-6a>¶
故不可以夷丘上屋萬物蕃息五榖兆長故曰徳在野¶
日冬至則水從之日夏至則火從之故五月火正而水¶
漏十一月水正而隂勝陽氣為火隂氣為水水勝故夏¶
至溼火勝故冬至燥燥故炭輕溼故炭重日冬至井水¶
盛盆水溢羊脱毛麋角解鵲始巢八尺之景日中而修¶
丈三尺日夏至而流黄澤石精出蟬始鳴半夏生蟁蝱¶
不食駒犢鷙鳥不搏黄口八尺之景修徑尺五寸景修¶
則隂氣勝景短則陽氣勝隂氣勝則為水陽氣勝則為¶
<pb:KR2c0021_WYG_151-6b>¶
旱隂陽刑徳有七舎何謂七舎室堂庭門巷術野十二¶
月徳居室三十日先日至十五日後日至十五日而徙¶
所居各三十日徳在室則刑在野徳在堂則刑在術徳¶
在庭則刑在巷隂陽相徳則刑徳合門八月二月隂陽¶
氣均日夜分平故曰刑徳合門徳南則生刑南則殺故¶
曰二月會而萬物生八月會而草木死¶
春秋繁露天道大數相反之物也不得俱出隂陽是也¶
春出陽而入隂秋出隂而入陽夏右陽而左隂冬右隂¶
<pb:KR2c0021_WYG_151-7a>¶
而左陽隂出則陽入陽入則隂出隂右則陽左隂左則¶
陽右是故春俱南秋俱北而不同道夏交於前冬交於¶
後而不同理竝行而不相亂澆滑而各持分此之謂天¶
之意而何以從事天之道初薄大冬隂陽各從一方來¶
而移於後隂由東方來西陽由西方來東至于中冬之¶
月相遇北方合而為一謂之曰至别而相去隂適右陽¶
適左適左者其道順適右者其道逆逆氣左上順氣右¶
下故下煖而上寒以此見天之冬右隂而左陽也上所¶
<pb:KR2c0021_WYG_151-7b>¶
右而下所左也冬月盡而隂陽俱南還陽南還出於寅¶
隂南還出於戌此隂陽所始出地入地之見處也至于¶
中春之月陽在正東隂在正西謂之春分春分者隂陽¶
相半也故晝夜均而寒暑平隂日損而隨陽陽日益而¶
鴻故為燒熱初得大夏之月相遇南方合而為一謂之¶
曰至别而相去陽適右隂適左適右由下適左由上上¶
暑而下寒以此見天之夏右陽而左隂也上其所右下¶
其所左夏月盡而隂陽俱北還陽北還而入於申隂北¶
<pb:KR2c0021_WYG_151-8a>¶
還而入於辰此隂陽所始出地入地之見處也至于中¶
秋之月陽在正西隂在正東謂之秋分秋分者隂陽相¶
半也故晝夜均而寒暑平陽日損而隨隂隂日益而鴻¶
故至于季秋而始霜至于孟冬而始大寒下雪而物咸¶
成大寒而物畢藏天地之功終矣　天之道出陽為煖¶
以生之出隂為清以成之是故非薰也不能有育非凓¶
也不能有熟嵗之精也知心而不省薰與凓孰多者用¶
之必與天戾與天戾雖勞不成是自正月至于十月而¶
<pb:KR2c0021_WYG_151-8b>¶
天之功畢計是閒與隂陽各居㡬何薰與凓共者曰孰¶
多距物之初生至其畢成露與霜其下孰倍故從中春¶
生於秋氣温柔和調乃季秋九月隂乃始多於陽天乃¶
於是時出凓下霜出凓下霜而天降物固已皆成矣故¶
九月者天之功大究於是月也十月而悉畢故案其迹¶
數其實清凓之日少少耳功已畢成之後隂乃大出天¶
之成功也少隂與而太隂不與少隂在内而太隂在外¶
故霜加物而雪加空空者亶地而已不逮物也功已畢¶
<pb:KR2c0021_WYG_151-9a>¶
成之後物未復生之前太隂之所常出也雖曰隂亦以¶
太陽資化其位而不知所受之故聖王在上位天覆地¶
載風令雨施雨施者布徳均也風令者言令直也詩云¶
不識不知順帝之則言弗能知識而效天之所為云爾¶
禹水湯旱非常經也適遭世氣之變而隂陽失平堯視¶
民如子民親堯如父母尚書曰二十有八載放勲乃殂¶
落百姓如喪考妣四海之内閼密八音三年三年陽氣¶
壓於隂隂氣大興此禹所以有水名也桀天下之殘賊¶
<pb:KR2c0021_WYG_151-9b>¶
也湯天下之盛徳也天下除殘賊而得盛徳大善者再¶
是重陽也故湯有旱之名皆適遭之變非禹湯之過毋¶
以適遭之變疑平生之常則所守不失而正道益明¶
爾雅榖不熟為飢菜不熟為饉果不熟為荒仍飢為荐¶
(博雅一榖不升曰歉二榖不升曰饑三榖不/升曰饉四榖不升曰㱂五榖不升曰大侵)¶
史記凡候嵗美惡謹候嵗始嵗始或冬至日産氣始萌¶
臘明日人衆䘚嵗一㑹飲食發陽氣故曰初嵗正月旦¶
王者嵗首立春日四時之卒始也四始者候之日而漢¶
<pb:KR2c0021_WYG_151-10a>¶
魏鮮集臘明正月旦決八風風從南方來大旱西南小¶
旱西方有兵西北戎菽為小雨趣兵北方為中嵗東北¶
為上嵗東方大水東南民有疾疫嵗惡故八風各與其¶
衝對課多者為勝多勝少久勝亟疾勝徐旦至食為麥¶
食至日昳為稷昳至餔為黍餔至下餔為菽下餔至日¶
入為麻欲終日有雲有雨有風有日日當其時者深而¶
多實無雲有風日當其時淺而多實有雲風無日當其¶
時深而少實有日無雲不風當其時者稼有敗如食頃¶
<pb:KR2c0021_WYG_151-10b>¶
小敗熟五斗米頃大敗則風復起有雲其稼復起各以¶
其時用雲色占種其所宜其雨雪若寒嵗惡是日光明¶
聼都邑人民之聲聲宫則嵗善吉商則有兵徴旱羽水¶
角嵗惡或從正月旦比數雨率日食一升至七升而極¶
過之不占數至十二日日直其月占水旱為其環城千¶
里内占則其為天下候竟正月月所離列宿日風雲占¶
其國然必察太嵗所在在金穰水毁木饑火旱此其大¶
經也正月上甲風從東方宜蠶風從西方若旦黄雲惡¶
<pb:KR2c0021_WYG_151-11a>¶
冬至短極縣土炭炭動鹿解角蘭根出泉出躍略以知¶
日至要決晷景嵗星所在五榖逄昌其對為衝嵗乃有¶
殃(師曠占黄帝問師曠曰吾欲知嵗苦樂善惡可知否/對曰嵗欲豐甘草先生薺也嵗欲苦苦草先生葶藶)¶
(也嵗欲惡惡草先生水藻也嵗欲旱旱草先生蒺藜也/嵗欲疫病草先生艾也嵗欲雨雨草先生藕也嵗欲荒)¶
(荒草先生蓬也糓黄帝問師曠曰杏多實不蟲者來年/秋善五木者五  之先欲知五榖但視五木擇其木盛)¶
(者來年益種之貴常以十月朔日占春糶貴賤風從東/來春賤逆此者  以四月朔占秋糶風從南來西來皆)¶
(賤逆此者貴以正月朔占夏糶風/從南來東來者皆賤逆此者貴)¶
白虎通風者何謂也風之為言萌也養物成物所以象¶
<pb:KR2c0021_WYG_151-11b>¶
八卦陽生於五極於九五九四十五日變變以為風隂¶
合陽以生風也距冬至四十五日條風至條者正也四¶
十五日明庶風至明庶者迎衆也四十五日清明風至¶
清明者清芒也四十五日景風至景大也陽氣長飬四¶
十五日凉風至凉寒也行隂氣也四十五日昌闔風至¶
戒收藏也四十五日不周風至不周者不合也隂陽未¶
合化也四十五日廣莫風至廣莫者大也同陽氣也故¶
曰條風至地暖明庶風至萬物産清明風至物形乾景¶
<pb:KR2c0021_WYG_151-12a>¶
風至棘造實凉風至黍禾乾昌闔風至生薺麥不周風¶
至蟄蟲匿廣莫風至則萬物伏是以王者承順之條風¶
至則出輕刑解稽留明庶風至則修封疆理田疇清明¶
風至出幣帛使諸侯景風至則爵有徳封有功凉風至¶
報地徳化四郷昌闔風至則申象刑飾囷倉不周風至¶
則築宮室修城郭廣莫風至則斷大辟行獄刑(淮南子/條風至)¶
(則出輕繫去稽留明庶風至則正封疆修田疇清明風/至則出幣帛使諸侯景風至則爵有位賞有功凉風至)¶
(則報地徳祀四郊閶闔風至則收縣垂琴瑟不張不周/風至則修宮室繕邊城廣莫風至則閉闗梁決刑罰)¶
<pb:KR2c0021_WYG_151-12b>¶
爾雅南風謂之凱風東風謂之谷風北風謂之凉風西¶
風謂之泰風焚輪謂之頽扶揺謂之猋風與火為庉廻¶
風為飄日出而風為暴風而雨土為霾隂而風為曀(五/經)¶
(通義隂陽散為風風氣無根也礫物理論風者隂陽亂/氣激發而起者也怒則飛砂揚  發屋㧞樹喜則不揺)¶
(枝動草順物布氣氣黄帝風經調暢祥和天之喜氣也/折傷奔厲天之怒  也  博雅風放也風氣也&KR1320;&KR1320;飂)¶
(飇&KR1320;䬂䬂&KR1320;飉颸颺䫾風也風風俗通猛風曰颲凉風/曰瀏微風曰飉小風曰颼小  從孔來曰&KR1320;  易飛候)¶
(何以知聖人隠也風清明其來長/久不動揺物此有龍徳在下也)　天氣下地不應曰¶
雺地氣發天不應曰霧霧謂之晦(釋名霧冒也氣蒙亂/覆冒物也蒙日光不)¶
<pb:KR2c0021_WYG_151-13a>¶
(明蒙蒙/然也)　螮蝀謂之雩螮蝀虹也蜺為挈貳(尚書考靈/曜日旁白)¶
(者為虹日旁青赤者為霓/之精雄者為虹雌者為霓)　(春秋元命苞虹霓者隂陽/尸子虹霓為析翳  釋名)¶
(虹攻也純陽攻隂氣也又曰蝃蝀其見毎於日在西又/見於東掇飲東方之水氣也見於西方曰升朝日始升)¶
(而出見也又曰美人隂陽不和婚姻錯亂&KR0075;風流行男/美於女女美於男恒相奔隨之時則此氣盛故以其盛)¶
(時名之也霓齧也其體斷絶見於非時此災氣也偃害/於物如有所食齧也  説文霓屈虹青赤或白色隂氣)¶
(也毁春秋演孔圖蜺者斗之精也失度投蜺見態主惑/於  譽  天子外苦兵威内奪臣無忠則天投蜺  春)¶
(秋潛潭巴虹出后妃隂脅王者五色迭至照於宮殿有/兵革之事  易是類謀晝視無日虹霓煌煌夜視無月)¶
(彗孛將將盡天卑地髙雷/讙公行星  奔霓夜光)　弇日為蔽雲(釋名珥氣在/日兩旁之名)¶
<pb:KR2c0021_WYG_151-13b>¶
(也珥耳也言似人耳之在面旁也暈捲也氣在外捲結/之也月月皆然  春秋元命苞隂陽之氣聚為雲氣立)¶
(為虹蜺離為倍僪分為抱珥○如淳曰向外曰倍刺日/曰僪在旁如半環向日曰抱在旁直對曰珥  春秋感)¶
(精符日朝珥則有䘮孼日已出若其入而雲皆赤黄名/曰日空不出三年必有移民而去者日黒則水淫溢日)¶
(無光主勢奪羣臣以讒術色赤如炭以急見伐虹貫日/天下悉極文法大擾百官殘賊酷法横殺下多相告刑)¶
(用及族世多深刻獄多怨宿吏皆慘毒國多死孼天子/命絶大臣為禍主將見殺  禮斗威儀日月赤君喜怒)¶
(無常輕殺不辜不事天地鬼神時則大雨土風常起日/蝕無光地動雷降其時不救兵從外來為賊戮而不𦵏)¶
(無京房占國有佞讒朝有殘臣則日不光闇冥不明日/  故日夕無光天下變枯社稷移主  易讖聰明蔽塞)¶
(政在臣下婚戚干朝/君不覺悟虹蜺貫日)　疾雷為霆霓(河圖始開圖激陽/為雷  説文靁隂)¶
<pb:KR2c0021_WYG_151-14a>¶
(陽薄物靁雨生物者也電隂陽激耀也震劈歴振物者/霆雷餘聲也鈴鈴所以挺出萬物  釋名雷硍也如轉)¶
(物有所垠雷之聲也電殄也乍見則殄滅也震戰也所/擊輒破若攻戰也又曰辟歴辟折也所歴皆破折也)¶
(博雅震霣䨨雷也以論語讖雷震百里聲相附○宋均/注雷動百里故因  制國也  師曠占春雷初起其音)¶
(洛洛霹靂者所謂雄雷旱氣也其鳴依依音不大霹靂/者謂之雌雷水氣也  論衡雷者太陽之激氣也何以)¶
(明之正月陽動故正月始雷五月盛陽故五月電迅秋/冬陽衰故秋冬雷潛盛夏之時太陽用事隂氣乗之隂)¶
(陽分爭則相校軫校軫則激射激射為毒中人輒死中/木木折中屋屋壞雷者火也記曰有疾風迅雷甚雨則)¶
(必變懼天怒也子曰天之與人猶父子有父為之變/子安能忽故天變已亦宜變順天時示已不違也)¶
雨䨘為霄雪(釋名雪綏也水下遇寒氣而凝綏綏然也/霰星也冰雪相搏如星而散也  説文霰)¶
<pb:KR2c0021_WYG_151-14b>¶
(稷雪也䨘霰或從見雨䨘為霄齊語也威春秋潛潭巴/大雪甚厚後必有女主大雪連月隂作    釋名霜喪)¶
(也其氣慘毒物皆喪也露慮也覆慮物也雹砲也其所/中物皆摧折如人所盛咆也  説文霜喪也成物者從)¶
(雨相聲霜春秋考異郵霜者隂精冬令也四時代謝以/霜收殺  之為言亡也物以終也  春秋感精符霜殺)¶
(伐之表季秋霜始降鷹隼擊王者順天行誅以成肅殺/之威若政令苛則夏下霜誅伐不行則冬霜不殺草)¶
(春秋元命苞霜以殺木露以潤草郵月令章句露者隂/液也釋為露結為霜  春秋考異  隂氣之專精凝合)¶
(生雹雹之為言合也以妾為妻大尊重九女之妃闕而/不御坐不離前無由相去之心同輿參駟房衽之内歡)¶
(欣之樂專政夫人施而/不博隂精凝而見成)　㬥雨謂之涷小雨謂之霡霂¶
久雨謂之淫淫謂之霖濟謂之霽(博雅雨榘也羽釋名/雨羽也如鳥  動則)¶
<pb:KR2c0021_WYG_151-15a>¶
(散也雨説文雨水從雲下也一象天冂象雲水霝其閒/也霝  零也零餘雨也霖雨三日已往霽雨止也霽謂)¶
(之霋時易飛候太平之時十日一雨凡嵗三十六雨此/休徴  若之應  博雅雲運也  釋名雲猶云云衆盛)¶
(意也又言運也運行也雲博雅風師謂/之飛廉雨師謂之荓翳  師謂之豐隆)¶
史記兩軍相當日暈暈等力鈞厚長大有勝薄短小無¶
勝重抱大破無抱為和背不和為分離相去直為自立¶
立侯王指暈若曰殺將負且戴有喜圍在中中勝在外¶
外勝青外赤中以和相去赤外青中以惡相去氣暈先¶
至而後去居軍勝先至先去前利後病後至後去前病¶
<pb:KR2c0021_WYG_151-15b>¶
後利後至先去前後皆病居軍不勝見而去其發疾雖¶
勝無功見半日以上功大白虹屈短上下兑有者下大¶
流血日暈制勝近期三十日逺期六十日其食食所不¶
利復生生所利而食益盡為主位以其直及日所宿加¶
以時日用命其國也　月行中道安寧和平隂閒多水¶
隂事外北三尺隂星北三尺太隂大水兵陽閒驕恣陽¶
星多暴獄太陽大旱喪也角天門十月為四月十一月¶
為五月十二月為六月水發近三尺逺五尺犯四輔輔¶
<pb:KR2c0021_WYG_151-16a>¶
臣誅行南北河以隂陽言旱水兵喪月蝕嵗星其宿地¶
饑若亡熒惑也亂填星也下犯上太白也彊國以戰敗¶
辰星也女亂食大角主命者惡之心則為内賊亂也列¶
星其宿地憂月食始日五月者六六月者五五月復六¶
六月者一而五月者五凡百一十三月而復始故月蝕¶
常也日食為不臧也甲乙四海之外日月不占丙丁江¶
淮海岱也戊巳中州河濟也庚辛華山以西壬癸恒山¶
以北日蝕國君月蝕將相當之(易飛候凡日食皆於晦/朔不於晦朔食者名曰)¶
<pb:KR2c0021_WYG_151-16b>¶
(薄主人民有災患也斗春秋漢含孶臣子謀日乃蝕而/春秋緯日之將蝕則  第二星變色微赤不明七日)¶
(蝕日蝕既君行無常公輔不修徳夷狄强侵萬事錯白/易辯終備日之既陽徳消  孝經鉤命訣失義不徳)¶
(虎不出禁或逆枉矢射山崩日蝕日蝕修孝山崩理惑/  春秋潛潭巴日甲子蝕有兵敵强丙寅蝕久旱多有)¶
(徴丁卯蝕有旱有兵庚午蝕後火燒官兵辛未蝕大水/壬申蝕水滅陽潰隂欲翔癸酉蝕連隂不解淫雨毁山)¶
(有兵甲戌蝕草木不滋王命不行乙亥蝕東國發兵庚/辰蝕彗星東至有宼兵壬午蝕久雨旬望癸未蝕行義)¶
(不明乙酉蝕仁義不明賢人消丁亥蝕匿謀滿玉堂戊/子蝕宮室内婬雌必成雄己丑蝕天下唱之庚寅蝕將)¶
(相誅大水多死傷辛卯食臣代其主壬辰蝕河決海久/霧連隂乙未蝕天下多邪氣鬱鬱蒼蒼丙申蝕夷狄内)¶
(攘戊戌蝕有土殃主后死天下諒隂己亥蝕小人用事/君子縶辛丑蝕主疑王壬寅蝕天下苦兵大臣驕横甲)¶
<pb:KR2c0021_WYG_151-17a>¶
(辰蝕四騎脅大水丁未蝕王者崩戊申蝕地動揺侵兵/强辛亥蝕子為雄壬子蝕妃后專恣女謀主甲寅蝕雷)¶
(電擊殺骨肉相攻乙卯蝕雷不行雪殺草不長姦人入/宫丁巳蝕下有敗兵戊午蝕久旱榖不傷辛酉蝕女謀)¶
(主癸亥蝕天人崩○後漢書注引甲乙不具字或疑訛/  周禮注救日蝕祝曰炤炤大明纖滅無光奈何以隂)¶
(侵陽以/卑侵尊)¶
漢書日有中道月有九行中道者黄道一曰光道光道¶
北至東井去北極近南至牽牛去北極逺東至角西至¶
婁去極中夏至至於東井北近極故晷短立八尺之表¶
而晷景長尺五寸八分冬至至於牽牛逺極故晷長立¶
<pb:KR2c0021_WYG_151-17b>¶
八尺之表而晷景長丈三尺一寸四分春秋分日至婁¶
角去極中而晷中立八尺之表而晷景長七尺三寸六¶
分此日去極逺近之差晷景長短之制也去極逺近難¶
知要以晷景晷景者所㠯知日之南北也日陽也陽用¶
事則日進而北晝進而長陽勝故為温暑隂用事則日¶
退而南書退而短隂勝故為凉寒也故日進為暑退為¶
寒若日之南北失節晷過而長為常寒退而短為常燠¶
此寒燠之表也故曰為寒暑一曰晷長為潦短為旱奢¶
<pb:KR2c0021_WYG_151-18a>¶
為扶扶者邪臣進而正臣踈君子不足姦人有餘月有¶
九行者黒道二出黄道北赤道二出黄道南白道二出¶
黄道西青道二出黄道東立春春分月東從青道立秋¶
秋分西從白道立冬冬至北從黑道立夏夏至南從赤¶
道然用之一決房中道青赤出陽道白黒出隂道若月¶
失節度而妄行出陽道則旱風出隂道則隂雨(博雅立/春春分)¶
(東從青道二出黄道東交於房二度中立夏夏至南從/赤道二出黄道南交於七星四度中立秋秋分西從白)¶
(道二出黄道西交於胃十二度中立冬冬至北從黑道/二出黄道北交於虚二度中四季之月還從黄道○此)¶
<pb:KR2c0021_WYG_151-18b>¶
(月行之/九道也)凡君行急則日行疾君行緩則日行遲日行不¶
可指而知也故以二至二分之星為候日東行星西轉¶
冬至昏奎八度中夏至氐十三度中春分栁一度中秋¶
分牽牛三度七分中此其正行也日行疾則星西轉疾¶
事埶然也故過中則疾君行急之感也不及中則遲君¶
行緩之象也至月行則以晦朔決之日冬則南夏則北¶
冬至於牽牛夏至於東井日之所行為中道月五星皆¶
隨之也箕星為風東北之星也東北地事天位也故易¶
<pb:KR2c0021_WYG_151-19a>¶
曰東北喪朋及巽在東南為風風陽中之隂大臣之象¶
也其星軫也月去中道移而東北入箕若東南入軫則¶
多風西方為雨雨少隂之位也月失中道移而西入畢¶
則多雨故詩云月離于畢俾滂沱矣言多雨也星傳曰¶
月入畢則將相有以家犯罪者言隂盛也書曰星有好¶
風星有好雨月之從星則以風雨言失中道而東西也¶
故星傳曰月南入牽牛南戒民閒疾疫月北入太微出¶
坐北若犯坐則下人謀上一曰月為風雨日為寒温冬¶
<pb:KR2c0021_WYG_151-19b>¶
至日南極晷長南不極則温為害夏至日北極晷短北¶
不極則寒為害故書曰日月之行則有冬有夏也政治¶
變於下日月運於上矣日出房北為雨為隂為亂為兵¶
出房南為旱為夭喪水旱至衝而應及五星之變必然¶
之效也¶
淮南子日出于暘谷浴于咸池拂于扶桑是謂晨明登¶
于扶桑爰始將行是謂胐明至于曲阿是謂旦明至于¶
曽泉是謂蚤食至于桑野是謂晏食至于衡陽是謂隅¶
<pb:KR2c0021_WYG_151-20a>¶
中至于昆吾是謂正中至于鳥次是謂小還至于悲谷¶
是謂餔時至于女紀是謂大還至于淵虞是謂髙舂至¶
于連石是謂下舂至于悲泉爰北其女爰息其馬是謂¶
懸車至于虞淵是謂黄昏至于蒙谷是謂定昏日入于¶
虞淵之氾曙于蒙谷之浦行九州七舎有五億萬七千¶
三百九里禹以為朝晝昏夜¶
白虎通天左旋日月五星右行何日月五星比天為隂¶
故右行右行者猶臣對君也日月東行而日行遲月行¶
<pb:KR2c0021_WYG_151-20b>¶
疾何君舒臣勞也日日行一度月日行十三度十九分¶
度之七三綱之義日為君月為臣也日月所以懸晝夜¶
者何助天行化照明下地日之為言實也常滿有節月¶
之為言闕也有滿有闕也所以有闕何歸功於日也八¶
日成光二八十六日轉而歸功晦至朔旦受符復行月¶
三日成魄也(釋名日實也光明盛實也月缺也滿則缺/也  博雅朱明曜靈東君日也夜光謂之)¶
(月處范子計然日者火精也火者外景主晝居晝而為/明  照而有光  説文昕旦明日將出也曈曨日欲明)¶
(也暏旦明也曙曉也旰晩也昳日昃也昃日在西方時/側也晷日景也埃&KR2549;日無光也  博雅日光曰景日景)¶
<pb:KR2c0021_WYG_151-21a>¶
(曰晷日氣曰晛日初出為旭日昕曰晞日温曰煦日在/午曰亭午在未曰映日晩曰旰日將落曰薄暮日西落)¶
(光反照於東曰反景在上曰反景在下曰倒景皓日晝/貌也曈日光也翌日明也曉日白也  釋名晦灰也火)¶
(死為灰月光盡似之也朔蘇也月死復蘇生也弦月半/之名也其形一旁曲一旁直若張弓施弦也望月滿之)¶
(名也月大十六日小十五日日在東月在西遥相望也/  説文朏月未盛之明晦而月見西方謂之朓朔而月)¶
(見東方謂之縮肭朔月一日始蘇也霸月始生霸然也/承大月二日承小月三日  尚書考靈曜晦而見月西)¶
(方謂之朓朔而見月東方謂之側匿萌易乾鑿度月三/日成魄八日成光蟾蜍體就宂鼻始    春秋元命苞)¶
(日尊故曰滿滿故仁仁故明明故精在外隂精為月日/行十三度常胐任而受明精在内故金水内景  陽成)¶
(於三故日中有三足烏行靈憲月者隂精之宗積成為/獸象兔形  方言𨇠歴  也日運為躔月運為逡躔逡)¶
<pb:KR2c0021_WYG_151-21b>¶
(循也月博雅日御謂之羲和月御謂之望舒之宋符瑞/志日  揚光日者人君象也人君不假臣下  權則日)¶
(月揚光明而禮斗威儀政太平月圓而多輝政升/平則月清  明  易飛候正月有偃月必有嘉王)¶
史記凡望雲氣仰而望之三四百里平望在桑榆上餘¶
二千里登髙而望之下屬地者三千里雲氣有獸居上¶
者勝自華以南氣下黑上赤嵩髙三河之郊氣正赤恒¶
山之北氣下黑上青勃碣海岱之閒氣皆黑江淮之閒¶
氣皆白徒氣白土功氣黄車氣乍髙乍下往往而聚騎¶
氣卑而布卒氣搏前卑而後髙者疾前方而髙後兑而¶
<pb:KR2c0021_WYG_151-22a>¶
卑者郄其氣平者其行徐前髙而後卑者不止而反氣¶
相遇者卑勝髙兑勝方氣來卑而循車通者不過三四¶
日去之五六里見氣來髙七八尺者不過五六日去之¶
十餘里見氣來髙丈餘二丈者不過三四十日去之五¶
六十里見稍雲精白者其將悍其士怯其大根而前絶¶
逺者當戰青白其前抵者戰勝其前赤而仰者戰不勝¶
陳雲如立垣杼雲類杼軸雲搏兩端兑杓雲如繩者居¶
前亘天其半半天其蛪者類闕旗故鉤雲句曲諸此雲¶
<pb:KR2c0021_WYG_151-22b>¶
見以五色合占而澤搏密其見動人及有占兵必起合¶
鬭其直王朔所候決於日旁日旁雲氣人主象皆如其¶
形以占故北夷之氣如羣畜穹閭南夷之氣類舟船幡¶
旗大水處敗軍塲破國之虚下有積錢金寳之上皆有¶
氣不可不察海旁蜄氣象樓臺廣野氣成宮闕然雲氣¶
各象其山川人民所聚積故候息耗者入國邑視封疆¶
田疇之正治城郭室屋門戸之潤澤次至車服畜産精¶
華實息者吉虚耗者凶若煙非煙若雲非雲郁郁紛紛¶
<pb:KR2c0021_WYG_151-23a>¶
蕭索輪囷是謂卿雲卿雲見喜氣也若霧非霧衣冠而¶
不濡見則其域被甲而趨天雷電蝦虹辟歴夜明者陽¶
氣之動者也春夏則發秋冬則藏故候者無不司之天¶
開縣物地動坼絶山崩及徙川塞谿垘水澹澤竭地長¶
見象城郭門閭閨臬枯稾宮廟邸第人民所次謡俗車¶
服觀民飲食五榖草木觀其所屬倉府廏車四通之路¶
六畜禽獸所産去就魚鼈鳥鼠觀其所處鬼哭若呼其¶
人逄俉化言誠然(○漢書卿雲作慶雲其人逄俉化言/作與人逄遌訛言  易飛候視四方)¶
<pb:KR2c0021_WYG_151-23b>¶
(常有火雲五色具其下賢人隠也青雲潤蔽日在西北/為舉賢良也  洛書有雲象人青衣無孚在日西天子)¶
(之氣雲易通卦驗冬至初陽雲出箕如樹木之狀立春/少陽  出房如積冰春分正陽雲出軫如白鵠榖雨太)¶
(陽雲出張如車立夏初隂雲出觜如赤珠夏至少隂雲/出參如水波寒露正隂雲出昴如冠纓霜降太隂雲出)¶
(鬼上如羊下如磻石韓雲如布趙雲如牛楚雲如日宋/雲如車魯雲如馬衛雲如火周雲如輪秦雲如行人魏)¶
(雲如䑕齊雲如絳衣越雲如龍蜀雲如囷若宋符瑞志/雲有五色太平之應也曰慶雲若雲非雲  煙非煙五)¶
(色紛縕謂/之慶雲)¶
爾雅太嵗在甲曰閼逄在乙曰旃蒙在丙曰柔兆在丁¶
曰强圉在戊曰著雍在已曰屠維在庚曰上章在辛曰¶
<pb:KR2c0021_WYG_151-24a>¶
重光在壬曰𤣥黓在癸曰昭陽(○嵗/陽)　太嵗在寅曰攝¶
提格在卯曰單閼在辰曰執徐在已曰大荒落在午曰¶
敦牂在未曰協洽在申曰涒灘在酉曰作噩在戌曰閹¶
茂在亥曰大淵獻在子曰困敦在丑曰赤奮若載嵗也¶
夏曰嵗商曰祀周曰年唐虞曰載(○嵗名隂博雅青龍/天一太  太嵗也)¶
(釋名嵗越也越故限也唐虞曰載載生物也殷曰祀祀/已也新氣升故氣已也年進也進而前也  博雅嵗遂)¶
(也/)　月在甲曰畢在乙曰橘在丙曰修在丁曰圉在戊¶
曰厲在已曰則在庚曰窒在辛曰塞在壬曰終在癸曰¶
<pb:KR2c0021_WYG_151-24b>¶
極(○月/陽)　正月為陬二月為如三月為寎四月為余五¶
月為臯六月為且七月為相八月為壯九月為𤣥十月¶
為陽十一月為辜十二月為涂(○月名○郭璞注云自/嵗陽至此其事義皆所)¶
(未詳通者故闕而不論戊博雅甲乙為幹幹者日之神/也甲剛乙柔丙剛丁柔  剛巳柔庚剛辛柔壬剛癸柔)¶
(甲齊乙東夷丙楚丁南夷戊魏巳韓庚秦辛西夷壬衛/癸北狄子周丑狄寅楚卯鄭辰晉巳衛午秦未宋申齊)¶
(酉魯戌/趙亥燕)¶
漢書凡天文在圖籍昭昭可知者經星常宿中外官凡¶
百一十八名積數七百八十三星皆有州國官宮物類¶
<pb:KR2c0021_WYG_151-25a>¶
之象其伏見早晩邪正存亡虚實闊陿及五星所行合¶
散犯守陵歴鬭食彗孛飛流日月薄食暈適背宂抱珥¶
&KR1734;蜺迅雷風祅怪雲變氣此皆隂陽之精其夲在地而¶
上發於天者也政失於此則變見於彼猶景之象形郷¶
之應聲是㠯明君覩之而寤飭身正事思其咎謝則禍¶
除而福至自然之符也(京房易傳星者隂陽之精萬物/之體五行之形其體在下精耀)¶
(在天百官之命各因其原以靈憲地有山嶽川谷井泉/江河洞湖池沼陂澤溝壑  宣吐其氣也天有列宿星)¶
(辰三百四十八座亦天之精氣所結成凝瑩以為星也/星者體生於地精成於天列居錯峙各有逌屬在野象)¶
<pb:KR2c0021_WYG_151-25b>¶
(物在朝象官在人象事其以神著有五列焉一居中央/謂之北斗四布於方為二十八宿中外之官常明者百)¶
(有二十四可名者三百二十為星二千五百微星之數/盖萬一千五百二十庶物蠢蠢咸得繫命  春秋説題)¶
(辭星之為言精也陽之榮也陽精為日日分為星故其/字日生為星  釋名星散也列位布散也宿宿也星各)¶
(止宿其/處也)¶
史記中宮天極星其一明者太一常居也(爾雅北極謂/之北辰  春)¶
(秋文耀鉤中宮大帝其精北極星含元出氣流精生物/  春秋元命苞宫之為言宣也宫氣立精為神垣  春)¶
(秋合誠圖北辰其星五在紫㣲中北物理論北極天之/中陽氣之北極也極南為太陽極  為太隂日月五星)¶
(行太隂則無光行太陽則能/照故為昏明寒暑之限極也)　旁三星三公或曰子屬¶
<pb:KR2c0021_WYG_151-26a>¶
後句四星末大星正妃餘三星後宮之屬也環之匡衛¶
十二星藩臣皆曰紫宮(春秋元命苞紫之言此也宮之/言中也言天神圖法隂陽開閉)¶
(皆在此中也太春秋合誠圖/紫微大帝室  一之精也)　前列直斗口三星隨北¶
端兌若見若不曰隂徳或曰天一(星經隂徳二星主施/徳惠者贊曰隂徳遺)¶
(惠周急賑撫占以不明為宜明新君踐極也星動揺釁/起宮掖貴嬪内妾惡之  天一太一二星主王者即位)¶
(令諸立赤子而傳國位者星不欲微/微則廢立不當其次宗廟不享食)　紫宮左三星曰¶
天槍右五星曰天棓(詩緯槍三星棓五星在斗杓左右/主槍人棓人  星經贊曰槍棓八)¶
(星備非/常之變)　後六星絶漢抵營室曰閣道(星經閣道六/星神所乘也)¶
<pb:KR2c0021_WYG_151-26b>¶
北斗七星所謂旋璣玉衡以齊七政杓攜龍角衡殷南¶
斗魁枕參首用昏建者杓杓自華以西南夜半建者衡¶
衡殷中州河濟之閒平旦建者魁魁海岱以東北也斗¶
為帝車運於中央臨制四郷分隂陽建四時均五行移¶
節度定諸紀皆繫於斗(博雅北斗七星一為樞二為旋/三為機四為權五為衡六為開)¶
(陽七為揺光樞為雍州旋為冀州機為青兖州權為徐/揚州衡為荆州開揚為梁州揺光為豫州  春秋運斗)¶
(樞第一至第四為魁第五至第七為杓合而為斗尚春/秋文耀鉤斗者天之喉舌玉衡屬杓魁為璇璣    書)¶
(大傳七政謂春秋冬夏天文地理人道所以為政也曰/尚書注北斗七星各有所主第一曰主日法天第二)¶
<pb:KR2c0021_WYG_151-27a>¶
(主月法地第三曰命火謂熒惑也第四曰煞上謂填星/也第五曰伐水謂辰星也第六曰危木謂嵗星也第七)¶
(曰罰金謂太白也日月五星各異故名曰七政世斗春/秋佐助期天子法斗諸侯應宿  淮南子紫宫執  而)¶
(左旋日行一度以周於天兩維之閒九十一度十六分/度之五而升日行一度十五日為一節以生二十四時)¶
(之變斗指子則冬至音比黄鍾加十五日指癸則小寒/音比應鍾加十五日指丑則大寒音比無射加十五日)¶
(指報徳之維則越隂在地故曰距日冬至四十六日而/立春陽氣凍解音比南呂加十五日指寅則雨水音比)¶
(夷則加十五日指甲則雷驚蟄音比林鍾加十五日指/卯中繩故曰春分則雷行音比蕤賓加十五日指乙則)¶
(清明風至音比仲呂加十五日指辰則榖雨音比姑洗/加十五日指常羊之維則春分盡故曰有四十六日而)¶
(立夏大風濟音比夾鍾加十五日指已則小滿音比太/蔟加十五日指丙則芒種音比大呂加十五日指午則)¶
<pb:KR2c0021_WYG_151-27b>¶
(陽氣極故曰有四十六日而夏至音比黄鍾加十五日/指丁則小暑音比大呂加十五日指未則大暑音比太)¶
(蔟加十五日指背陽之維則夏分盡故曰有四十六日/而立秋凉風至音比夾鍾加十五日指申則處暑音比)¶
(姑洗加十五日指庚則白露降音比仲呂加十五日指/酉中繩故曰秋分雷戒蟄蟲北郷音比蕤賓加十五日)¶
(指辛則寒露音比林鍾加十五日指戌則霜降音比夷/則加十五日指號通之維則秋分盡故曰有四十六日)¶
(而立冬草木畢死音比南呂加十五日指亥則小雪音/比無射加十五日指壬則大雪音比應鍾加十五日指)¶
(子故曰陽生於子隂生於午陽生於子故十一月日冬/至鵲始加巢人氣鍾首隂生於午故五月為小刑薺麥)¶
(亭歴枯冬生草木必死斗杓為小嵗正月建寅月從左/行十二辰咸池為太嵗二月建卯月從右行四仲終而)¶
(復始太嵗迎者辱背者强左者衰右者昌小嵗東南則/生西北則殺不可迎也不可背也不可左也不可右也)¶
<pb:KR2c0021_WYG_151-28a>¶
(其此之謂也大時者咸池也小時者月建也天維建元/常以寅始起右徙一嵗而移十二嵗而大周天終而復)¶
(始春春秋元命苞大樞得則醴泉出杓星髙則羣龍吟/    秋運斗樞揺光得陵出黑芝  宋符瑞志斗殞精)¶
(王者孝行/益則見)　斗魁戴匡六星曰文昌宮一曰上將二曰¶
次將三曰貴相四曰司命五曰司中六曰司禄(春秋元/命苞上)¶
(將建威武次將正左右貴相理文緒司/命主災咎司中主佐理司禄賞功進士)　在斗魁中貴¶
人之牢(樂汁圖天寳/理貴人牢)　魁下六星兩兩相比者名曰三¶
能三能色齊君臣和不齊為乖戾(○三能即三台者泰/階六符經泰階  天)¶
(之三階也上階上星為天子下階為女主中階上星為/諸侯三公下星為卿大夫下階上星為元士下星為庶)¶
<pb:KR2c0021_WYG_151-28b>¶
(人三階平則隂陽和風雨時嵗大登民人息天下平是/謂太平不平則稼穡不成冬雷夏霜天行暴令好興甲)¶
(兵修宮榭廣苑囿則上階為之坼木孝經内亊王者得/禮之制不傷財不害民君臣和草  昆蟲各象正性則)¶
(三台為齊明不/闊不狹如其度)　輔星明近輔臣親彊斥小疏弱杓端¶
有兩星一内為矛招揺一外為盾天鋒(詩紀歴樞更河/中招揺為胡兵)¶
(進星經更河為㦸劒之星若星不見或/  退不定鋒鏑亂起將為邊境之患也)　有句圜十五¶
星屬杓曰賤人之牢其牢中星實則囚多虚則開出(樂/汁)¶
(圖連營賤人牢○宋/均曰連營貫索星也)　天之槍棓矛盾動揺角大兵起¶
　東宮蒼龍房心心為明堂大星天王前後星子屬不¶
<pb:KR2c0021_WYG_151-29a>¶
欲直直則天王失計(春秋文耀鉤東宮蒼帝其精為龍/  爾雅大辰房心尾也大火謂之)¶
(大辰明春秋説題辭心/為天  堂以布政教)　房為府曰天駟其隂右驂旁¶
有兩星曰衿北一星曰舝(爾雅天駟房也駕詩紀歴樞/房為天馬主車    孝經援)¶
(神契斗曲杓橈象成車房為龍馬華盖覆鉤天罡入魁/神不獨居故驂駕陪乗以道踟蹰○宋均注房星既體)¶
(蒼龍又象駕駟馬故兼言之也覆鉤既覆且鉤曲似盖/也天罡入魁又似御陪乘  孝經内事王者厚長幼各)¶
(得其正則房心有徳星之應兄弟有親親之思則鈎鈐/入房  春秋元命苞鈎鈐兩星以閉防神府闓舒為主)¶
(鈎距以備非常所星經鍵閉一星在房東北掌管籥也/占一反不居其  則津梁不通宮門不禁居則反是也)¶
　東北曲十二星曰旗旗中四星曰天市中六星曰市¶
<pb:KR2c0021_WYG_151-29b>¶
樓市中星衆者實其虚則耗(星經天市垣在房心/北主權衡一名天旗)　房¶
南衆星曰騎官左角李右角將(春秋元命苞左角理物/以起右角將率而動)¶
(星經左角為天/田右角為天門)　大角者天王帝廷(孝經内亊王者敬/諸父有差則大角)¶
(光明以揚為孝經援/神契大角  坐候)　其兩旁各有三星鼎足句之曰¶
攝提攝提者直斗杓所指以建時節故曰攝提格(春秋/元命)¶
(苞攝提之為言提攜也言/能提斗攜角以接於下也)　亢為疏廟主疾其南北兩¶
大星曰南門(春秋元命苞亢四星為廟/廷  爾雅夀星角亢也)　氐為天根主¶
疫(爾雅天根氐也奉星經氐四星為露寢聴朝所居其/占明大則臣下  度  春秋合誠圖氐為宿宮也)¶
<pb:KR2c0021_WYG_151-30a>¶
　尾為九子曰君臣斥絶不和(春秋元命苞尾九星/箕四星為後宮之塲)¶
箕為敖客曰口舌(詩紀歴樞箕為天口主出氣尾為逃/臣賢者叛  爾雅析木謂之津箕斗)¶
(之閒漢/津也)　火犯守角則有戰房心王者惡之也　南宮¶
朱鳥權衡衡太微三光之廷匡衛十二星藩臣西將東¶
相南四星執法中端門門左右掖門(春秋文耀鈎南宮/赤帝其精為朱鳥)¶
(式春秋元命苞太微為天庭南春秋合誠圖太微主法/  陳星十二以備武患  淮  子太微者太乙之庭也)¶
(房博雅太微/  謂之明堂)　門内六星諸侯其内五星五帝座(春秋/内事)¶
(王者動得天度止得地意從容中道隂陽合度則太微/五帝座星明以光也王者逺嫌别㣲殊貴賤抑驕臣息)¶
<pb:KR2c0021_WYG_151-30b>¶
(亂子則屏星為之明以潤章大也含河圖蒼帝神名靈/威仰赤帝神名赤熛怒黄帝神名  樞紐白帝神名白)¶
(招拒黑帝神/名協光紀)　後聚一十五星蔚然曰郎位旁一大星¶
將位也月五星順入軌道司其出所守天子所誅也其¶
逆入若不軌道以所犯命之中坐成形皆羣下從謀也¶
金火尤甚廷藩西有隋星五曰少微士大夫(春秋合誠/圖少微處)¶
(士/位)　權軒轅軒轅黄龍體前大星女主象旁小星御者¶
後宮屬月五星守犯者如衡占(孝經援神契軒轅十二/星后宮所居  淮南子)¶
(軒轅者帝/妃之舍也)東井為水事其西曲星曰鉞鉞北北河南¶
<pb:KR2c0021_WYG_151-31a>¶
南河(春秋元命苞東井八星主水/衡  博雅東井謂之鶉首)　兩河天闕閒為闗¶
梁輿鬼鬼祠事中白者為質(博雅輿鬼/謂之天廟)　火守南北河¶
兵起榖不登故徳成衡觀成潢傷成鉞禍成井誅成質¶
栁為鳥注主木草(爾雅咮謂之/栁栁鶉火也)　七星頸為貟官主急¶
事張素為廚主觴客翼為羽翮主逺客(博雅張謂之鶉/尾  春秋元命)¶
(苞翼星主南宮之羽儀文物聲名之所豐茂為樂庫為/天倡先王以賓于四門而列天庭之衛主俳倡近太微)¶
(而為/尊)　軫為車主風其旁有一小星曰長沙星星不欲¶
明明與四星等若五星入軫星中兵大起(博雅軫謂/之鳥孥)¶
<pb:KR2c0021_WYG_151-31b>¶
軫南衆星曰天庫樓庫有五車車星角若益衆及不具¶
無處車馬　西宮咸池曰天五潢五潢五帝車舎火入¶
旱金兵水水中有三柱柱不具兵起(春秋文耀鈎西宮/白帝其精白虎)¶
(春秋元命苞咸池主五榖其星五者各有所職咸池言/榖生於水含秀舍實主秋垂故一名五帝車舍言以車)¶
(載榖而販也之淮南子/咸池者水魚  囿也)　奎曰封豕為溝瀆婁為聚衆¶
(爾雅降婁/金婁也)　胃為天倉其南衆星曰廥積昴曰髦頭胡¶
星也為白衣會(爾雅大梁昴也西陸昴/也  博雅昴謂之旄頭)　畢曰罕車為¶
邊兵主弋獵其大星旁小星為附耳附耳揺動有讒亂¶
<pb:KR2c0021_WYG_151-32a>¶
臣在側(爾雅濁/謂之畢)　昴畢閒為天街其隂隂國陽陽國(春/秋)¶
(元命苞畢/為天階)　參為白虎三星直者是為衡石下有三星¶
兑曰罰為斬艾事其外四星左右肩股也(博雅紫宮參/伐謂之大辰)¶
(參謂之實沈主春秋運/斗樞參伐事  斬艾也)　小三星隅置曰觜觹為虎首¶
主葆旅事其南有四星曰天廁廁下一星曰天矢矢黄¶
則吉青白黑凶其西有句曲九星三處羅一曰天旗二¶
曰天苑三曰九游(博雅天宮/謂之參旗)　其東有大星曰狼狼角¶
變色多盗賊下有四星曰弧直狼狼比地有大星曰南¶
<pb:KR2c0021_WYG_151-32b>¶
極老人老人見治安不見兵起常以秋分時候之于南¶
郊附耳入畢中兵起　北宮𤣥武虚危危為盖屋虚為¶
哭泣之事(春秋文耀鈎北宮黑帝其精𤣥武虚爾/雅𤣥枵虚也顓頊之虚虚也北陸  也)　其¶
南有衆星曰羽林天軍軍西為壘或曰鉞旁有一大星¶
為北落北落若微亡軍星動角益希及五星犯北落入¶
軍軍起火金水尤甚火軍憂水患木土軍吉危東六星¶
兩兩相比曰司空營室為清廟曰離宮閣道(爾雅營室/謂之定娵)¶
(訾之口營室東壁也陶博雅營室謂之豕韋為春秋/元命苞營室十星埏  精類始立紀綱包物  室)¶
<pb:KR2c0021_WYG_151-33a>¶
漢中四星曰天駟旁一星曰王良王良策馬車騎滿野¶
(春秋元命苞漢中四星曰騎亦曰/天駟  春秋合誠圖王良主天馬)　旁有八星絶漢曰¶
天潢(春秋元命苞潢主河/渠所以度神通四方)　天潢旁江星江星動人涉¶
水杵臼四星在危南匏瓜有青黑星守之魚鹽貴(荆州/占匏)¶
(瓜一名天雞在河鼓/東匏瓜明則嵗大熟)　南斗為廟其北建星建星者旗¶
也(爾雅星紀斗牽牛也六天官/占南斗主爵禄其宿  星)　牽牛為犧牲其北河¶
鼓河鼓大星上將左右左右將(爾雅河鼓謂之牽牛鼔/天官占牽牛一名天)¶
(不與織女值/者隂陽不和)　婺女其北織女織女天女孫也(博雅&KR0912;/女謂之)¶
<pb:KR2c0021_WYG_151-33b>¶
(婺女天荆州占織女/一名  女天子女也)¶
白虎通所以名之為星何星者精也據日節言也一日¶
一行適行一度一日夜為一日剰復分天為三十六度¶
周天三百六十五度四分度之一日月徑千里也(洛書/甄曜)¶
(度周天三百六十五度四分度之一一度為千九百三/十二里天地相去十七萬八千五百里  尚書考靈曜)¶
(一度二千九百三十二里千四百六十一/分里之三百四十八周天百七萬一千里)¶
淮南子星分度角十二亢九氐十五房五心五尾十八¶
箕十一四分一斗二十六牽牛八須女十二虚十危十¶
<pb:KR2c0021_WYG_151-34a>¶
七營室十六東壁九奎十六婁十二胃十四昴十一畢¶
十六觜觹二參九東井三十三輿鬼四栁十五星七張¶
翼各十八軫十七凡二十八宿也(○漢/書同)¶
史記角亢氐兗州(帝王世紀自軫十二度至氐四度曰/夀星之次於辰在辰謂之執徐於律)¶
(為南宮斗建在酉今韓分野分漢書夀星初/軫十二度白露中角十度秋  終於氐四度)　房心豫¶
州(帝王世紀自氐五度至尾九度曰大火之次於辰在/卯謂之單閼於律為無射斗建在戌今宋分野  漢)¶
(書大火初氐五度寒露中/房五度霜降終於尾九度)　尾箕幽州(帝王世紀自尾/十度至斗十度)¶
(百三十五分而終曰析木之次於辰在寅謂之攝提格/於律為應鍾斗建在亥今燕分野  漢書析木初尾十)¶
<pb:KR2c0021_WYG_151-34b>¶
(度立冬中箕七度小/雪終於斗十一度)　斗江湖牽牛婺女揚州(帝王世/紀自斗)¶
(十一度至婺女七度曰星紀之次於辰在丑謂之赤奮/若於律為黄鍾斗建在子今吳越分野  漢書星紀初)¶
(斗十二度大雪中牽牛/初冬至終於婺女七度)　虚危青州(帝王世紀自婺女/八度至危十六度)¶
(曰𤣥枵之次一名天黿於辰在子謂之困敦於律為大/呂斗建在丑今齊分野  漢書𤣥枵初婺女八度小寒)¶
(中危初大寒終/於危十五度)　營室至東壁并州(帝王世紀自危十/七度至奎四度曰)¶
(豕韋之次一名娵訾於辰在亥謂之大淵獻於律為太/蔟斗建在寅今衛分野  漢書娵訾初危十六度立春)¶
(中營室十四度驚/蟄終於奎四度)　奎婁胃徐州(帝王世紀自奎五度/至胃六度曰降婁之)¶
(次於辰在戌謂之閹茂於律為夾鍾斗建在卯今魯分/野  漢書降婁初奎五度雨水中婁五度春分終於胃)¶
<pb:KR2c0021_WYG_151-35a>¶
(六/度)　昴畢冀州(帝王世紀自胃七度至畢十一度曰大/梁之次於辰在酉謂之作噩於律為姑)¶
(洗斗建在辰今趙分野明漢書大梁初胃/七度榖雨中昴八度清  終於畢十一度)　觜觹參益¶
州(帝王世紀自畢十二度至東井十五度曰實沈之次/於辰在申謂之涒灘於律為中呂斗建在已今晉魏)¶
(分野井漢書實沈初畢十二度立/夏中  初小滿終於井十五度)　東井輿鬼雍州(帝/王)¶
(世紀自井十六度至栁八度曰鶉首之次於辰在未謂/之叶洽於律為蕤賓斗建在午今秦分野  漢書鶉首)¶
(初井十六度芒種中井三/十一度夏至終於栁八度)　柳七星張三河(帝王世紀/自栁九度)¶
(至張十七度曰鶉火之次於辰在午謂之敦牂一名大/律於律為林鍾斗建在未今周分野  漢書鶉火初栁)¶
(九度小暑中張三度/大暑終於張十七度)　軫翼荆州(帝王世紀自張十八/度至軫十一度曰鶉)¶
<pb:KR2c0021_WYG_151-35b>¶
(尾之次於辰在已謂之大荒落於律為夷則斗建在申/今楚分野  漢書鶉尾初張十八度立秋中翼十五度)¶
(處暑終於軫十一度分帝王世紀凡天有十二次日月/之所躔也地有十二  王侯之所國也故四方方七宿)¶
(四七二十八宿合百八十二星東方蒼龍三十二星七/十五度北方𤣥武三十五星九十八度四分度之一西)¶
(方白虎五十一星八十度南方朱雀六十四星百一十/二度周天三百六十五度四分度之一一度二千九百)¶
(三十二里分為十二次一次三十度三十二分度之十/四各以附其七宿閒距周天積百七萬九百一十三里)¶
(徑三十五萬六千九百九十/一里陽道左行故太嵗右轉)¶
春秋元命苞五星流為兗州兗之言端也言隄精端故¶
其氣纖殺鈎鈐星别為豫州豫之為言序也言隂陽分¶
<pb:KR2c0021_WYG_151-36a>¶
布各得處也箕星散為幽州分為燕國牽牛流為揚州¶
分為越國立為揚山虚危之精流為青州分為齊國立¶
為萊山營室流為并州分為衛國并之為言誠也精舍¶
交并其氣勇抗誠信也天弓星流為徐州别為魯國徐¶
之言舒也言隂牧内安詳也昴畢閒為天街散為冀州¶
分為趙國立為常山觜參流為益州益之言隘也謂物¶
類竝決其氣急切決列也東井鬼星散為雍州分為秦¶
國得東井動深之萌其氣險也軫星散為荆州分為楚¶
<pb:KR2c0021_WYG_151-36b>¶
國荆之為言强也陽盛物堅其志急悍也(○諸書引殘/闕不具附載)¶
(備考天洛書甄曜度元氣無形匈匈隆隆偃者為地伏/者為  嶓冡山上為狼星武開山為地門上為天髙星)¶
(主囹圄荆山為地雌上為軒轅星大别山為地理以天/合地以通三危山在鳥鼠之西南上為天苑星政山在)¶
(崑崙東南為地乳上為天糜星汶山之地為井絡帝以/會昌神以建福上為天井星桐栢山為地宂鳥䑕同宂)¶
(山之幹也上為掩畢星熊耳山地門/也精上為畢附耳星○此説尤竒)¶
史記察日月之行以揆嵗星順逆曰東方木主春日甲¶
乙義失者罰出嵗星嵗星嬴縮以其舎命國所在國不¶
可伐可以罰人其趨舎而前曰嬴退舍曰縮嬴其國有¶
<pb:KR2c0021_WYG_151-37a>¶
兵不復縮其國有憂將亡國傾敗其所在五星皆從而¶
聚於一舎其下之國可以義致天下以攝提格嵗嵗隂¶
左行在寅嵗星右轉居丑正月與斗牽牛晨出東方名¶
曰監徳色蒼蒼有光其失次有應見柳嵗早水晩旱嵗¶
星出東行十二度百日而止反逆行逆行八度百日復¶
東行嵗行三十度十六分度之七率日行十二分度之¶
一十二嵗而周天出常東方以晨入於西方用昏單閼¶
嵗嵗隂在卯星居子以二月與婺女虚危晨出曰降入¶
<pb:KR2c0021_WYG_151-37b>¶
大有光其失次有應見張名曰降入其嵗大水執徐嵗¶
嵗隂在辰星居亥以三月居與營室東壁晨出曰青章¶
青青甚章其失次有應見軫曰青章嵗早旱晩水大荒¶
駱嵗嵗隂在已星居戌以四月與奎婁胃昴晨出曰跰¶
踵熊熊赤色有光其失次有應見亢敦牂嵗嵗隂在午¶
星居酉以五月與胃昴畢晨出曰開明炎炎有光偃兵¶
唯利公王不利治兵其失次有應見房嵗早旱晩水叶¶
洽嵗嵗隂在未星居申以六月與觜觹參晨出曰長列¶
<pb:KR2c0021_WYG_151-38a>¶
昭昭有光利行兵其失次有應見箕涒灘嵗嵗隂在申¶
星居未以七月與東井輿鬼晨出曰大音昭昭白其失¶
次有應見牽牛作鄂嵗嵗隂在酉星居午以八月與栁¶
七星張晨出曰為長王作作有芒國其昌熟榖其失次¶
有應見危曰大章有旱而昌有女喪民疾閹茂嵗嵗隂¶
在戌星居已以九月與翼軫晨出曰天睢白色大明其¶
失次有應見東壁嵗水女喪大淵獻嵗嵗隂在亥星居¶
辰以十月與角亢晨出曰大章蒼蒼然星若躍而隂出¶
<pb:KR2c0021_WYG_151-38b>¶
旦是謂正平起師旅其率必武其國有徳將有四海其¶
失次有應見婁困敦嵗嵗隂在子星居卯以十一月與¶
氐房心晨出曰天泉𤣥色甚明江池其昌不利起兵其¶
失次有應在昴赤奮若嵗嵗隂在丑星居寅以十二月¶
與尾箕晨出曰天皓黫然黑色甚明其失次有應見參¶
當居不居居之又左右揺未當去去之與他星會其國¶
凶所居乆國有徳厚其角動乍小乍大若色數變人主¶
有憂其失次舎以下進而東北三月生天棓長四尺末¶
<pb:KR2c0021_WYG_151-39a>¶
兑進而東南三月生彗星長二丈類彗星退而西北三¶
月生天欃長四丈末兑退而西南三月生天槍長數丈¶
兩頭兑謹視其所見之國不可舉事用兵其出如浮如¶
沈其國有土功如沈如浮其野亡色赤而有角其所居¶
國昌迎角而戰者不勝星色赤黄而沈所居野大穰色¶
青白而赤灰所居野有憂嵗星入月其野有逐相與太¶
白鬭其野有破軍嵗星一曰攝提曰重華曰應星曰紀¶
星營室為清廟嵗星廟也(淮南子太隂在四仲則嵗星/行三宿太隂在四鉤則嵗星)¶
<pb:KR2c0021_WYG_151-39b>¶
(行二宿二八十六三四十二故十二嵗而行二十八宿/  漢書嵗星曰東方春木於人五常仁也五事貌也仁)¶
(虧貌失逆春令傷木氣罰見嵗星嵗星贏而東南石氏/見彗星甘氏不出三月廼生彗本類星末類彗長二丈)¶
(贏東北石氏見覺星甘氏不出三月廼生天棓本類星/末鋭長四尺縮西南石氏見欃雲如牛甘氏不出三月)¶
(廼生天槍左右鋭長數丈縮西北石氏見槍雲如馬甘/氏不出三月廼生天欃本類星末鋭長數丈石氏槍欃)¶
(棓彗異狀其殃一也必有破國亂君伏死其辜餘殃不/盡為旱凶饑暴疾至日行一尺出二十餘日廼入甘氏)¶
(其國凶不可舉事用兵出而易所當之國是受其殃又/曰祅星不出三年其下有軍及失地若國君喪  博雅)¶
(嵗星謂之重星/或謂之應星)　察剛氣以處熒惑曰南方火主夏日¶
丙丁禮失罰出熒惑熒惑失行是也出則有兵入則兵¶
<pb:KR2c0021_WYG_151-40a>¶
散以其舍命國熒惑熒惑為勃亂殘賊疾喪饑兵反道¶
二舍以上居之三月有殃五月受兵七月半亡地九月¶
太半亡地因與俱出入國絶祀居之殃還至雖大當小¶
久而至當小反大其南為丈夫北為女子喪若角動繞¶
環之及乍前乍後左右殃益大與他星鬭光相逮為害¶
不相逮不害五星皆從而聚於一舎其下國可以禮致¶
天下法出東行十六舎而止逆行二舎六旬復東行自¶
所止數十舎十月而入西方伏行五月出東方其出西¶
<pb:KR2c0021_WYG_151-40b>¶
方曰反明主命者惡之東行急一日行一度半其行東¶
西南北疾也兵各聚其下用戰順之勝逆之敗熒惑從¶
太白軍憂離之軍却出太白隂有分軍行其陽有偏將¶
戰當其行太白逮之破軍殺將其入守犯太微軒轅營¶
室主命惡之心為明堂熒惑廟也謹候此(漢書熒惑曰/南方夏火禮)¶
(也視也禮虧視失逆夏令傷火氣罰見熒惑熒惑天子/理也故曰雖有明天子必視熒惑所在  淮南子熒惑)¶
(常以十月入太微受制而出行列宿司無道之國為亂/為賊為疾為喪為饑為兵出入無常辯變其色時見時)¶
(匿博尚書考靈耀熒惑順行甘雨時也/    雅熒惑謂之罰星或謂之執法)　歴斗之會以¶
<pb:KR2c0021_WYG_151-41a>¶
定填星之位曰中央土主季夏日戊巳黄帝主徳女主¶
象也嵗填一宿其所居國吉未當居而居若已去而復¶
還還居之其國得土不乃得女若當居而不居既已居¶
之又西東去其國失土不乃失女不可舉事用兵其居¶
久其國福厚易福薄其一名曰地侯主嵗嵗行十二度¶
百十二分度之五日行二十八分度之一二十八嵗周¶
天其所居五星皆從而聚於一舍其下之國可重致天¶
下禮徳義殺刑盡失而填星乃為之動揺嬴為王不寧¶
<pb:KR2c0021_WYG_151-41b>¶
其縮有軍不復填星其色黄九芒音曰黄鍾宮其失次¶
上二三宿曰嬴有主命不成不乃大水失次下二三宿¶
曰縮有后戚其嵗不復不乃天裂若地動斗為文太室¶
填星廟天子之星也填星出百二十日而逆西行西行¶
百二十日反東行見三百三十日而入入三十日復出¶
東方太嵗在甲寅填星在東壁故在營室(漢書填星曰/中央季夏土)¶
(信也思心也仁義禮智以信為主貌言視聼以心為正/故四星皆失填星廼為之動  博雅鎮星謂之地侯)¶
　察日行以處位太白曰西方秋司兵月行及天矢日¶
<pb:KR2c0021_WYG_151-42a>¶
庚辛主殺殺失者罰出太白太白失行以其舎命國其¶
出行十八舎二百四十日而入入東方伏行十一舎百¶
三十日其入西方伏行至舍十六日而出當出不出當¶
入不入是謂失舎不有破軍必有國君之簒其紀上元¶
以攝提格之嵗與營室晨出東方至角而入與營室夕¶
出西方至角而入與角晨出入畢與角夕出入畢與畢¶
晨出入箕與畢夕出入箕與箕晨出入栁與箕夕出入¶
栁與栁晨出入營室與栁夕出入營室凡出入東西各¶
<pb:KR2c0021_WYG_151-42b>¶
五為八嵗二百二十日復與營室晨出東方其大率嵗¶
一周天其始出東方行遲率日半度一百二十日必逆¶
行一二舎上極而反東行行日一度半一百二十日入¶
其庳近日曰明星柔髙逺日曰大囂剛其始出西行疾¶
率日一度半百二十日上極而行遲日半度百二十日¶
旦入必逆行一二舎而入其庳近日曰太白柔髙逺日¶
曰大相剛出以辰戌入以丑未當出不出未當入而入¶
天下偃兵兵在外入未當出而出當入而不入下起兵¶
<pb:KR2c0021_WYG_151-43a>¶
有破國其當期出也其國昌其出東為東入東為北方¶
出西為西入西為南方所居久其鄉利疾其鄉凶出西¶
逆行至東正西國吉出東至西正東國吉其出不經天¶
經天天下革政小以角動兵起始出大後小兵弱出小¶
後大兵强出髙用兵深吉淺凶庳淺吉深凶日方南金¶
居其南日方北金居其北曰嬴侯王不寧用兵進吉退¶
凶日方南金居其北日方北金居其南曰縮侯王有憂¶
用兵退吉進凶用兵象太白太白行疾疾行遲遲行角¶
<pb:KR2c0021_WYG_151-43b>¶
敢戰動揺躁躁圜以静静順角所指吉反之皆凶出則¶
出兵入則入兵赤角有戰白角有喪黑圜角憂有水事¶
青圜小角憂有木事黄圜和角有土事有年其已出三¶
日而復有微入入三日乃復盛出是謂耎其下國有軍¶
敗將北其已入三日又復微出出三日而復盛入其下¶
國有憂師有糧食兵革遺人用之䘚雖衆將為人虜其¶
出西行外國敗其出東失行中國敗其色大圜黄&KR1485;可¶
為好事其圜大赤兵盛不戰太白白比狼赤比心黄比¶
<pb:KR2c0021_WYG_151-44a>¶
參左肩蒼比參右肩黑比奎大星五星皆從太白而聚¶
乎一舎其下之國可以兵從天下居實有得也居虚無¶
得也行勝色色勝位有位勝無位有色勝無色行得盡¶
勝之出而留桑榆閒疾其下國上而疾未盡其曰過參¶
天疾其對國上復下下復上有反將其入月將僇金木¶
星合光其下戰不合兵雖起而不鬭合相毁野有破軍¶
出西方昏而出隂隂兵彊暮食出小弱夜半出中弱雞¶
鳴出大弱是謂隂陷於陽其在東方乘明而出陽陽兵¶
<pb:KR2c0021_WYG_151-44b>¶
之彊雞鳴出小弱夜半出中弱昏出大弱是謂陽陷於¶
隂太白伏也以出兵兵有殃其出卯南南勝北方出卯¶
北北勝南方正在卯東國利出酉北北勝南方出酉南¶
南勝北方正在酉西國勝其與列星相犯小戰五星大¶
戰其相犯太白出其南南國敗出其北北國敗行疾武¶
不行文色白五芒出蚤為月蝕晚為天矢及彗星將發¶
其國出東為徳舉事左之迎之吉出西為刑舉事右之¶
背之吉反之皆凶太白光見景戰勝晝見而經天是謂¶
<pb:KR2c0021_WYG_151-45a>¶
爭明彊國弱小國彊女主昌亢為疏廟太白廟也太白¶
大臣也其號上公其他名殷星太正營星觀星宮星明¶
星大衰大澤終星大相天浩序星月緯大司馬位謹候¶
此(漢書太白曰西方秋金義也言也義虧言失逆秋令/傷金氣罰見太白凡太白所出所直之辰其國為得)¶
(位得位者戰勝所直之辰順其色而角者勝其色害者/敗  爾雅明星謂之启明  韓詩傳太白晨出東方為)¶
(啟明昏見西方為長庚西博雅太白謂之長庚或謂之/太囂  天官占太白者  方金之精白帝之子上公大)¶
(將軍之象也一名殷星一名大正一名熒星一名官星/一名梁星一名滅星一名大囂一名大衰一名大爽徑)¶
(一百/里)　察日辰之會以治辰星之位曰北方水太隂之¶
<pb:KR2c0021_WYG_151-45b>¶
精主冬日壬癸刑失者罰出辰星以其宿命國是正四¶
時仲春春分夕出郊奎婁胃東五舎為齊仲夏夏至夕¶
出郊東井輿鬼栁東七舎為楚仲秋秋分夕出郊角亢¶
氐房東四舎為漢仲冬冬至晨出郊東方與尾箕斗牽¶
牛俱西為中國其出入常以辰戌丑未其蚤為月蝕晩¶
為彗星及天矢其時宜效不效為失追兵在外不戰一¶
時不出其時不和四時不出天下大饑其當效而出也¶
色白為旱黄為五榖熟赤為兵黑為水出東方大而白¶
<pb:KR2c0021_WYG_151-46a>¶
有兵於外解常在東方其赤中國勝其西而赤外國利¶
無兵於外而赤兵起其與太白俱出東方皆赤而角外¶
國大敗中國勝其與太白俱出西方皆赤而角外國利¶
五星分天之中積於東方中國利積於西方外國用者¶
利五星皆從辰星而聚於一舎其所舎之國可以法致¶
天下辰星不出太白為客其出太白為主出而與太白¶
不相從野雖有軍不戰出東方太白出西方若出西方¶
太白出東方為格野雖有兵不戰失其時而出為當寒¶
<pb:KR2c0021_WYG_151-46b>¶
反温當温反寒當出不出是謂擊卒兵大起其入太白¶
中而上出破軍殺將客軍勝下出客亡地辰星來抵太¶
白太白不去將死正旗上出破軍殺將客勝下出客亡¶
地視旗所指以命破軍其繞環太白若與鬭大戰客勝¶
免過太白閒可椷劒小戰客勝免居太白前軍罷出太¶
白左小戰摩太白有數萬人戰主人吏死出太白右去¶
三尺軍急約戰青角兵憂黑角水赤行窮兵之所終免¶
七命曰小正辰星天欃安周星細爽能星鈎星其色黄¶
<pb:KR2c0021_WYG_151-47a>¶
而小出而易處天下之文變而不善矣免五色青圜憂¶
白圜喪赤圜中不平黑圜吉赤角犯我城黄角地之爭¶
白角號泣之聲其出東方行四舍四十八日其數二十¶
日而反入於東方其出西方行四舎四十八日其數二¶
十日而反入於西方其一候之營室角畢箕柳出房心¶
閒地動辰星之色春青黄夏赤白秋青白而嵗熟冬黄¶
而不明即變其色其時不昌春不見大風秋則不實夏¶
不見有六十日之旱月蝕秋不見有兵春則不生冬不¶
<pb:KR2c0021_WYG_151-47b>¶
見隂雨六十日有流邑夏則不長七星為員官辰星廟¶
蠻夷星也(漢書辰星曰北方冬水知也聼也知虧聼失/逆冬令傷水氣罰見辰星  博雅辰星謂之)¶
(免星或謂之鉤星時春秋元命苞北方辰星水生物布/其紀故辰星理四    天官占辰星北方水之精黒帝)¶
(之子宰相之祥也一名細極一名鉤星一名/□星一名伺祠徑一百里亦偏將廷尉象也)　木星與¶
土合為内亂饑主勿用戰敗水則變謀而更事火為旱¶
金為白衣會若水金在南曰牝牡年榖熟金在北嵗偏¶
無(星經凡五星木與土合為内亂饑與水合為變謀更/事與火合為旱與金合為白衣㑹也金在南木在北)¶
(名曰牝牡年榖大熟金在/北木在南其年或有或無)　火與水合為焠與金合為¶
<pb:KR2c0021_WYG_151-48a>¶
鑠為喪皆不可舉事用兵大敗土為憂生孼卿大饑戰¶
敗為北軍軍困舉事大敗(星經凡五星火與水合為焠/用兵舉事大敗與金合為鑠)¶
(為喪不可舉事用兵從軍為憂離之軍却與土合為憂/生孼卿與木合饑戰敗也  春秋文耀鉤水土合則成)¶
(鑪冶鑪冶成則火興火興則土之子焠金成銷/鑠金鑠則土無子輔父則益妖孼故子憂也)　土與¶
水合穰而擁閼有覆軍其國不可舉事出亡地入得地¶
金為疾為内兵亡地(漢書填與辰合則將有覆軍下師/與太白合則為疾為内兵辰與太)¶
(白合則為變謀為兵憂凡嵗熒惑填太白/四星與辰鬭皆為戰兵不在外皆為内亂)　三星若合¶
其宿地國外内有兵與喪改立公王四星合兵喪竝起¶
<pb:KR2c0021_WYG_151-48b>¶
君子憂小人流五星合是為易行有徳受慶改立大人¶
奄有四方子孫蕃昌無徳受殃若亡五星皆大其事亦¶
大皆小事亦小蚤出者為嬴嬴者為客晩出者為縮縮¶
者為主人必有天應見於杓星同舎為合相淩為鬭七¶
寸以内必之矣(漢書三星若合是謂驚立絶行四星/若合是謂大湯五星若合是謂易行)¶
五星色白圜為喪旱赤圜則中不平為兵青圜為憂水¶
黑圜為疾多死黄圜則吉赤角犯我城黄角地之爭白¶
角哭泣之聲青角有兵憂黑角則水意行窮兵之所終¶
<pb:KR2c0021_WYG_151-49a>¶
五星同色天下偃兵百姓寧昌春風秋雨冬寒夏暑動¶
揺常以此(易同鑿度五星/順軌四時和粟)¶
漢書凡五星嵗緩則不行急則過分逆則占熒惑緩則¶
不出急則不入違道則占填緩則不逮急則過舎逆則¶
占太白緩則不出急則不入逆則占辰緩則不出急則¶
不入非時則占五星不失行則年榖豐昌　凡以宿星¶
通下之變者維星散句星信則地動有星守三淵天下¶
大水地動海魚出紀星散者山崩不即有喪龜鼈星不¶
<pb:KR2c0021_WYG_151-49b>¶
居漢中川有易者辰星入五車大水熒惑入積水水兵¶
起入積薪旱兵起守之亦然極後有四星名曰句星斗¶
杓後有三星名曰維星散者不相從也三淵盖五車之¶
三柱也天紀屬貫索積薪在北戍西北積水在北戍東¶
北(博雅天淵謂之紐/兹天淵謂之三淵)¶
史記國皇星大而赤狀類南極所出其下起兵兵彊其¶
衝不利(○孟康曰嵗星之精散所為也五/星之精散為六十四變記不盡)　昭明星大¶
而白無角乍上乍下所出國起兵多變(春秋合誠圖赤/帝之精象如太)¶
<pb:KR2c0021_WYG_151-50a>¶
(白七芒○孟康曰形如三足机/机上有九彗上向熒惑之精)　五殘星出正東東方¶
之野其星狀類辰星去地可六丈大(○孟康曰星表有/青氣暈有毛填星)¶
(之精/也)　賊星出正南南方之野星去地可六丈大而赤¶
數動有光(○孟康曰形如彗/九尺太白之精)　司危星出正西西方之¶
野星去地可六丈大而白類太白(○孟康曰星大而有/毛兩角熒惑之精也)¶
　獄漢星出正北北方之野星去地可六丈大而赤數¶
動察之中青(○孟康曰青中赤表下有/二彗縱横亦填星之精)　此四野星所¶
出出非其方其下有兵衝不利　四填星所出四隅去¶
<pb:KR2c0021_WYG_151-50b>¶
地可四丈　地維咸光亦出四隅去地可三丈若月始¶
出所見下有亂亂者亡有徳者昌　燭星狀如太白其¶
出也不行見則滅所燭者城邑亂(○孟康曰星上有三/彗上出亦填星之精)¶
　如星非星如雲非雲命曰歸邪歸邪出必有歸國者¶
　天狗狀如大奔星有聲其下止地類狗所墮及災火¶
望之如火光炎炎衝天其下圜如數頃田處上兑者則¶
有黄色千里破軍殺將(○孟康曰星有尾旁有短彗/下有如狗形者亦太白之精)¶
格澤星者如炎火之狀黄白起地而上下大上兊其見¶
<pb:KR2c0021_WYG_151-51a>¶
也不種而獲不有土功必有大害　蚩尤之旗類彗而¶
後曲象旗見則王者征伐四方(○孟康曰熒/惑之精也)　旬始出¶
於北斗旁狀如雄雞其怒青黑象伏鼈　枉矢類大流¶
星虵行而倉黑望之如有毛羽然　長庚如一匹布著¶
天此星見兵起　天精而見景星景星者徳星也其狀¶
無常出於有道之國(宋符瑞志景星大星也狀如半月/於晦朔助月為明  孝經内事天)¶
(子行孝則/景星見)　星墜至地則石也河濟之閒時有墜星(鹽/鐵)¶
(論常星猶公卿也衆星猶萬民也列/星正則衆星齊常星亂則衆星墜矣)　星者金之散氣¶
<pb:KR2c0021_WYG_151-51b>¶
本曰火星衆國吉少則凶　漢者亦金之散氣其本曰¶
水漢星多多水少則旱其大經也(河圖括地象河精為/天漢也  博雅天河)¶
(謂之/天漢)　天鼓有音如雷非雷音在地而下及地其所往¶
者兵發其下¶
爾雅彗星為欃槍奔星為彴約(釋名彗星光梢似彗也/孛星星旁氣孛孛然也)¶
(筆星星氣有一枝末鋭似筆/也流星星轉行如流水也)¶
博雅昌光握譽可措持&KR0008;履予(○祥/氣)　格擇旬始倍譎¶
天狗枉矢氛祲冠珥(○祅/氣)　赤霄濛&KR1043;朝霞正陽渝隂¶
<pb:KR2c0021_WYG_151-52a>¶
沆瀣列缺倒景(○常/氣)　山神謂之离河伯謂之馮夷江¶
神謂之竒相物神謂之鬼土神謂之羵羊水神謂之罔¶
兩木神謂之畢方火神謂之游光金神謂之清明(○異/祥)¶
史記太史公曰自初生民以來世主曷嘗不歴日月星¶
辰及至五家三代紹而明之内冠帶外夷狄分中國為¶
十有二州仰則觀象於天俯則法類於地天則有日月¶
地則有隂陽天有五星地有五行天則有列宿地則有¶
州域三光者隂陽之精氣本在地而聖人統理之幽厲¶
<pb:KR2c0021_WYG_151-52b>¶
以往尚矣所見天變皆國殊窟宂家占物怪以合時應¶
其文圖籍禨祥不法是以孔子論六經紀異而説不書¶
至天道命不傳傳其人不待告告非其人雖言不著昔¶
之傳天數者髙辛之前重黎於唐虞羲和有夏昆吾殷¶
商巫咸周室史佚萇𢎞於宋子韋鄭則禆竈在齊甘公¶
楚唐昧趙尹臯魏石申(後漢書庖犧氏之王天下仰則/觀象於天俯則觀法於地形成)¶
(於下象見於上故曰天者北辰星合元垂耀建帝形運/機授度張百精三階九列二十七大夫八十一元士斗)¶
(衡太微攝提之屬百二十官二十八宿各布列下應十/二子天地設位星辰之象備矣三皇邁化協神醇朴謂)¶
<pb:KR2c0021_WYG_151-53a>¶
(五星如連珠日月如合璧化由自然民不犯慝至於書/契之興五帝是作軒轅始受河圖鬭苞授規日月星辰)¶
(之象故星官之書自黄帝始至髙陽氏使南正重司天/北正黎司地唐虞之時羲仲和仲夏有昆吾湯則巫咸)¶
(周之史佚萇𢎞宋之子韋楚之唐蔑魯之梓慎鄭之禆/竈魏石申夫齊國甘公皆掌天文之官仰占俯視以佐)¶
(時政歩變摘微通洞密至/採禍福之原覩成敗之列)　夫天運三十嵗一小變百¶
年中變五百載大變三大變一紀三紀而大備此其大¶
數也為國者必貴三五上下各千嵗然後天人之際續¶
備太史公推占天變未有可考於今者盖略以春秋三¶
百四十二年之閒日蝕三十六彗星三見宋襄公時星¶
<pb:KR2c0021_WYG_151-53b>¶
隕如雨天子微諸侯力政五伯代興更為主命自是之¶
後衆暴寡大并小秦楚吳越夷狄也為彊伯田氏簒齊¶
三家分晉竝為戰國爭於攻取兵革更起城邑數屠因¶
以饑饉疾疫焦苦臣主共憂患其察禨祥候星氣尤急¶
近世十二諸侯七國相王言從衡者繼踵而唐臯甘石¶
因時務論其書傳故其占驗淩雜米鹽二十八舎主十¶
二州斗秉兼之所從來久矣秦之彊也候在太白占於¶
狼弧吴楚之彊候在熒惑占於鳥衡燕齊之彊候在辰¶
<pb:KR2c0021_WYG_151-54a>¶
星占於虛危宋鄭之彊候在嵗星占於房心晉之彊亦¶
候在辰星占於參罰及秦并吞三晉燕代自河山以南¶
者中國中國於四海内則在東南為陽陽則日嵗星熒¶
惑填星占於街南畢主之其西北則胡格月氏諸衣旃¶
裘引弓之民為隂隂則月太白辰星占於街北昴主之¶
故中國山川東北流其維首在隴蜀尾沒於勃碣是以¶
秦晉好用兵復占太白太白主中國而胡狢數侵掠獨¶
占辰星辰星出入躁疾常主夷狄其大經也此更為客¶
<pb:KR2c0021_WYG_151-54b>¶
主人熒惑為孛外則理兵内則理政故曰雖有明天子¶
必視熒惑所在諸侯更彊時災異記無可錄者秦始皇¶
之時十五年彗星四見久者八十日長或竟天其後秦¶
遂以兵滅六王并中國外攘四夷死人如亂麻因以張¶
楚竝起三十年之閒兵相駘藉不可勝數自蚩尤以來¶
未嘗若斯也(後漢書秦燔詩書以愚百/姓星官之書全而不毁)　故紫宮房心¶
權衡咸池虚危列宿部星此天之五官坐位也為經不¶
移徙大小有差闊狹有常水火金木填星此五星者天¶
<pb:KR2c0021_WYG_151-55a>¶
之五佐為經緯見伏有時所過行嬴縮有度日變修徳¶
月變省刑星變結和凡天變過度乃占國君彊大有徳¶
者昌弱小飾詐者亡太上修徳其次修政其次修救其¶
次修禳正下無之夫常星之變希見而三光之占亟用¶
日月暈適雲風此天之客氣其發見亦有大運然其與¶
政事俯仰最近大人之符此五者天之感動為天數者¶
必通三五終始古今深觀時變察其精粗則天官備矣¶
　蒼帝行徳天門為之開　赤帝行徳天牢為之空¶
<pb:KR2c0021_WYG_151-55b>¶
黄帝行徳天矢為之起　風從西北來必以庚辛一秋¶
中五至大赦三至小赦白帝行徳以正月二十日二十¶
一日月暈圍常大赦載謂有太陽也一曰白帝行徳畢¶
昴為之圍圍三暮徳乃成不三暮及圍不合徳不成二¶
曰以辰圍不出其旬　黑帝行徳天闗為之動　天行¶
徳天子更立年不徳風雨破石三能三衡者天廷也客¶
星出天廷有竒令¶
<pb:KR2c0021_WYG_151-56a>¶
¶
<pb:KR2c0021_WYG_151-57a>¶
　(渾天圓體南低北昻北極常見不隠南極常隠不見/赤道當二極之中自赤道以南天體漸狹舊法合為)¶
　(一圖而赤道之衆星反闊失其位置矣故分為二圖/其南極圈内之諸星中國所不見姑闕疑焉至列宿)¶
　(分度今古不同測變移易理固然爾厯/數占候自有耑家之學非所敢臆奪也)¶
<pb:KR2c0021_WYG_151-58a>¶
¶
<pb:KR2c0021_WYG_151-59a>¶
¶
<pb:KR2c0021_WYG_151-60a>¶
　(周官保章氏之職其書已亡晉志郡國入度非古數/也十二次分星見於史漢世紀與近世之廣狹過度)¶
　(不同大約歴數家測驗不相逺也據左氏内外傳武/王克商嵗在鶉火故為周分文公即位嵗受實沈故)¶
　(為晉分嵗淫𤣥枵衝於烏帑周楚惡之故鶉尾為楚/分星見大辰知宋將火故大火為宋分然有可疑者)¶
　(星紀北而吴越南井鬼南而嬴秦西危虛在北齊表/東海降婁實西魯宅曲阜或以受封之日嵗星所在)¶
　(為説然有絶而復續者前星猶可據乎况三卿未分/晉當何區秦拔西河魏當何屬周末遷東何故已直)¶
　(鶉鳥陳㓕由楚何自而入韓分且中國幾何戎裔蠻/貊豈星日所不臨哉天道在西北而晉不害然豕韋)¶
　(實衛晉何以吉越得嵗而呉伐之然呉越同域呉何/以凶衛既屬水何以知與宋鄭陳同火且顓頊之虚)¶
　(姜任守其祀是又齊嶭之分矣若此之類多/不可曉是知分野之説似未可執一而論也)¶
<pb:KR2c0021_WYG_151-61a>¶
　¶
　¶
　¶
　¶
　¶
　¶
　¶
　¶
<pb:KR2c0021_WYG_151-61b>¶
　(日日行一度月日行十三度十九分度之七周天三百六十/五度四分度之一故日一周天為一嵗嵗十二月而無整&KR0190;)¶
　(故以閠月定四時三歲一閏五嵗再閏及十九年而餘一百/九十日一萬五千七百十三分以日法除之共得二百六日)¶
　(六百七十三分為七閠之&KR0190;是謂一章然必以十九歲而無/餘分者葢天&KR0190;終於九地&KR0190;終於十十九者天地一終之数)¶
　(積八十一章則其盈虚之餘盡而復始以此定四時而嵗功/成矣)¶
<pb:KR2c0021_WYG_151-62a>¶
　¶
　¶
　¶
　¶
　¶
　¶
　¶
　¶
<pb:KR2c0021_WYG_151-62b>¶
　(天體隆曲南北極相去一百八十二度半彊二極中等之處/謂之赤道去南北極各九十一度春分日行赤道從此漸北)¶
　(夏至赤道之北二十四度去北極六十七度去南極一百一/十五度日行黑道從夏至以後日漸南至秋分還行赤道與)¶
　(春分同從此漸南冬至赤道之南二十四度去南極六十七/度去北極一百一十五度其日之行處謂之黄道又有月行)¶
　(之道與日道相近交路而過半在日之表半在日之裏其當/交則兩道相合交去相逺處兩道相去六度此謂日有中道)¶
　(月有九行之大略也一日循黄道東移一日夜行一度三百/六十五日四分日之  而周天行東陸春南陸夏西陸秋北)¶
　(陸冬以成寒暑之節四陸者四方之宿黄道之所經非圗中/之南北陸也  北極出地三十六度去天之正中五十五度)¶
　(又南十二度為夏至之日道又南二十四度為春秋二分之/日道又南二十四度為冬至之日道又南去地靣三十一度)¶
　(而已是夏至日去北極六十七度春秋分日去北極九十一/度冬至日去北極一百一十五度而去南極六十七度亦如)¶
<pb:KR2c0021_WYG_151-63a>¶
　(夏至日之去北極也夏至日之去南極亦如冬至日之去北/極也)¶
<pb:KR2c0021_WYG_151-64a>¶
　¶
　¶
　¶
　¶
　¶
　¶
　¶
　¶
<pb:KR2c0021_WYG_151-64b>¶
　日有中道月有九行合以陰歴陽歴之説推之凡月¶
　行所交以黄道内為隂歴外為陽歴冬入隂歴夏入¶
　陽歴月行青道(冬至夏至後青道半交在春分之宿/當黄道東立冬立夏後靑道半交在)¶
　(立冬之宿當黄道東南/至所衝之宿亦如之)　冬入陽歴夏入隂歴月行¶
　白道(冬至夏至後白道半交在秋分之宿當黄道西/立冬立夏後白道半交在立秋之宿當黄道西)¶
　(北至所衝之/宿亦如之)　春入陽歴秋入隂歴月行朱道(春分/秋分)¶
　(後朱道半交在夏至之宿當黄道南立春立秋後朱/道半交在立夏之宿當黄道西南至所衝之宿亦如)¶
　(之/)春入隂歴秋入陽歴月行黑(春分秋分後黑道半/交在冬至之宿當黄)¶
<pb:KR2c0021_WYG_151-65a>¶
　(道北立春立秋後黒道半交在立冬之/宿當黄道東北至所衝之宿亦如之)四序離為八¶
　節至陰陽之所交皆與黄道相會故月行有九道所¶
　謂日月之行有冬有夏也¶
<pb:KR2c0021_WYG_151-66a>¶
　¶
　¶
　¶
　¶
　¶
　¶
　¶
　¶
<pb:KR2c0021_WYG_151-66b>¶
　(天有十二次日每月行一次月每月行周天復過一次故日/月相會每月移一次也如正月會於析木二月日行過大火)¶
　(月一周天復行至大火故二月會於大火其餘放此月本無/光日耀之乃為光光之初生如鈎日在其西去日漸逺光漸)¶
　(增八日為上弦十五日日月相對為望望後去日漸近光漸/减二十三日為下弦光之將盡日在其東遂會而為晦也是)¶
　(以未望以前載魄於東既望之後生魄於西月遡日以為明/知日之耀月以為光也)¶
<pb:KR2c0021_WYG_151-67a>¶
　¶
　¶
　¶
　¶
　¶
　¶
　¶
　¶
<pb:KR2c0021_WYG_151-67b>¶
　(凡五星東行為順西行為逆趨舎而前為盈退舍而後為縮/近日則伏逺日則見光明滅不定日動光明出而生鋒曰芒)¶
　(芒長日角長而徧出曰彗同舍曰合同宿曰聚其行木星近/日則遲逺日則疾火星近日則疾逺日則遲土星平行無太)¶
　(遲疾金水星附日而行此大槩也/)¶
　¶
　¶
　¶
　¶
　繹史卷一百五十一¶
