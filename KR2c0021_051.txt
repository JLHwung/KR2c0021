# -*- mode: mandoku-view; -*-
#+TITLE: 繹史
#+DATE: 2015-08-24 22:27:34.006943
#+PROPERTY: ID KR2c0021
#+PROPERTY: BASEEDITION WYG    
#+PROPERTY: JUAN 卷五十一上
<pb:KR2c0021_WYG_051-1a>¶
欽定四庫全書¶
　繹史卷五十一上　　　靈壁縣知縣馬驌撰¶
　　晉文公霸業(上/)　(驪姬之亂/)¶
國語獻公卜伐驪戎史蘇占之曰勝而不吉公曰何謂¶
也對曰遇兆挟以銜骨齒牙為猾戎夏交捽交捽是交¶
勝也臣故曰且懼有口&KR2092;民國移心焉公曰何口之有¶
口在寡人寡人弗受誰敢興之對曰苟可以&KR2092;其入也¶
必甘受逞而不知胡可壅也公不聽遂伐驪戎克之獲¶
<pb:KR2c0021_WYG_051-1b>¶
驪姬以歸有寵立以為夫人公飲大夫酒令司正實爵¶
與史蘇曰飲而無肴夫驪戎之役女曰勝而不吉故賞¶
女以爵罰女以無肴克國得妃其有吉孰大焉史蘇&KR0816;¶
爵再拜稽首曰兆有之臣不敢蔽蔽兆之紀失臣之官¶
有二辠焉何以事君大罰将及不惟無肴抑君亦樂其¶
吉而備其凶凶之無有備之何害若其有之備之為瘳¶
臣之不信國之福也何敢憚罰飲酒出史蘇告大夫曰¶
夫有男戎必有女戎若晉以男戎勝戎而戎亦必以女¶
<pb:KR2c0021_WYG_051-2a>¶
戎勝晉其若之何里克曰何如史蘇曰昔夏桀伐有施¶
有施人以妹喜女焉妹喜有寵於是乎與伊尹比而亡¶
夏殷辛伐有蘇有蘇氏以妲己女焉妲己有寵於是乎¶
與膠鬲比而亡殷周幽王伐有襃有襃人以襃姒女焉¶
襃姒有寵生伯服於是乎與虢石甫比逐大子宜咎而¶
立伯服大子出奔申申人繒人召西戎以伐周周於是¶
乎亡今晉寡徳而安俘女又增其寵雖當三季之王不¶
亦可乎且其兆云挟以銜骨齒牙為猾我卜伐驪龜往¶
<pb:KR2c0021_WYG_051-2b>¶
離散以應我夫若是賊之兆也非吾宅也離則有之不¶
跨其國可謂挟乎不得其君能銜骨乎若跨其國而得¶
其君雖逢齒牙以猾其中其誰云弗従諸夏從戎非敗¶
而何従政者不可以不戒亡無日矣郭偃曰夫三季王¶
之亡也宜民之主也縦惑不疚肆侈不違流志而行無¶
所不疚是以及亡而不獲追鑑今晉國之方偏侯也其¶
土又小大國在側雖欲縱惑未獲専也大家鄰國将師¶
保之多而驟立不其集亡雖驟立不過五矣且夫口三¶
<pb:KR2c0021_WYG_051-3a>¶
五之門也是以讒口之亂不過三五且夫挟小鯁也可¶
以小戕而不能喪國當之者戕焉於晉何害雖謂之挟¶
而猾以齒牙口弗堪也其與㡬何晉國懼則甚矣亡猶¶
未也商之衰也其銘有之曰嗛嗛之徳不足就也不可¶
以矜而祗取憂也嗛嗛之食不足狃也不能為膏而祗¶
離咎也雖驪之亂其離咎而已其何能服吾聞以亂得¶
聚者非謀不卒時非人不免難非禮不終年非義不盡¶
齒非徳不及世非天不離數今不據其安不可謂能謀¶
<pb:KR2c0021_WYG_051-3b>¶
行之以齒牙不可謂得人廢國而向己不可謂禮不度¶
而迃求不可謂義以寵賈怨不可謂徳少族而多敵不¶
可謂天徳義不行禮義不則棄人失謀天亦不賛吾觀¶
君夫人也若為亂其猶隸農也雖獲沃田而勤易之將¶
弗克饗為人而已士蒍曰戒莫如豫豫而後給夫子戒¶
也抑二大夫之言其皆有焉既驪姬不克晉正於秦五¶
立而後平¶
左傳(荘公二/十八年)晉獻公娶于賈無子烝於齊姜生秦穆夫¶
<pb:KR2c0021_WYG_051-4a>¶
人及大子申生又娶二女於戎大戎狐姬生重耳小戎¶
子生夷吾晉伐驪戎驪戎男女以驪姬歸生奚齊其娣¶
生卓子驪姬嬖欲立其子賂外嬖梁五與東關嬖五使¶
言於公曰曲沃君之宗也蒲與二屈君之疆也不可以¶
無主宗邑無主則民不威疆埸無主則啟戎心戎之生¶
心民慢其政國之患也若使大子主曲沃而重耳夷吾¶
主蒲與屈則可以威民而懼戎且旌君伐使俱曰狄之¶
廣莫於晉為都晉之唘土不亦宜乎晉侯説之夏使大¶
<pb:KR2c0021_WYG_051-4b>¶
子居曲沃重耳居蒲城夷吾居屈羣公子皆鄙唯二姬¶
之子在絳二五䘚與驪姬譛羣公子而立奚齊晉人謂¶
之二五耦(國語驪姬賂二五使言於公曰夫曲沃君之/宗也蒲與二屈君之疆也不可以無主宗邑)¶
(無主則民不威疆埸無主則唘戎心戎之生心民慢其/政國之患也若使大子主曲沃而二公子主蒲與屈乃)¶
(可以威民而懼戎且旌君伐使俱曰翟之廣莫於晉為/都晉之唘土不亦宜乎公説乃城曲沃大子處焉又城)¶
(蒲公子重耳處焉又城二屈公子夷吾䖏焉/驪姬既逺大子乃生之言大子由是得辠)¶
史記獻公五年伐驪戎得驪姬驪姬弟俱愛幸之十二¶
年驪姬生奚齊獻公有意廢太子乃曰曲沃吾先祖宗¶
<pb:KR2c0021_WYG_051-5a>¶
廟所在而蒲邊秦屈邊翟不使諸子居之我懼焉於是¶
使太子申生居曲沃公子重耳居蒲公子夷吾居屈獻¶
公與驪姬子奚齊居絳晉國以此知太子不立也太子¶
申生其母齊桓公女也曰齊姜早死申生同母女弟為¶
秦穆公夫人重耳母翟之狐氏女也夷吾母重耳母女¶
弟也獻公子八人而太子申生重耳夷吾皆有賢行及¶
得驪姬乃逺此三子¶
國語獻公伐驪戎克之滅驪子獲驪姬以歸立以為夫¶
<pb:KR2c0021_WYG_051-5b>¶
人生奚齊其娣生卓子驪姬請使申生處曲沃以速縣¶
重耳䖏蒲城夷吾處屈奚齊處絳以儆無辱之故公許¶
之史蘇朝告大夫曰二三大夫其戒之乎亂夲生矣日¶
君以驪姬為夫人民之疾心固皆至矣昔者之伐也起¶
百姓以為百姓也是以民䏻欣之故莫不盡忠極勞以¶
致死今君起百姓以自封也民外不得其利而内惡其¶
貪則上下既有判矣然而又生男其天道也天彊其毒¶
民疾其態其亂生哉吾聞君子好好而惡惡樂樂而安¶
<pb:KR2c0021_WYG_051-6a>¶
安是以能有常伐木不自其夲必復生塞水不自其源¶
必復流滅禍不自其基必復亂今君滅其父而畜其子¶
禍之基也畜其子又従其欲子思報父之恥而信其欲¶
雖好色必惡心不可謂好好其色必授之情彼得其情¶
以厚其欲従其惡心必敗國且深亂亂必自女戎三代¶
皆然驪姬果作難殺大子而逐二公子君子曰知難本¶
矣　驪姬生奚齊其娣生卓子公將黜太子申生而立¶
奚齊里克丕鄭荀息相見里克曰夫史蘇之言将及矣¶
<pb:KR2c0021_WYG_051-6b>¶
其若之何荀息曰吾聞事君者竭力以役事不聞違命¶
君立臣從何貳之有丕鄭曰吾聞事君者従其義不阿¶
其惑也惑則誤民民誤失徳是棄民也民之有君以治¶
義也義以生利利以豐民若之何其民之與處而棄之¶
也必立大子里克曰我不佞雖不識義亦不阿惑吾其¶
静也三大夫乃别　烝於武公公稱疾不與使奚齊涖¶
事猛足言於大子曰伯氏不出奚齊在廟子盇圗乎大¶
子曰吾聞之羊舌大夫曰事君以敬事父以孝受命不¶
<pb:KR2c0021_WYG_051-7a>¶
遷為敬敬順所安為孝棄命不敬作令不孝又何圗焉¶
且夫聞父之愛而嘉其況有不忠焉廢人以自成有不¶
貞焉孝敬忠貞君父之所安也棄安而圖逺於孝矣吾¶
其止也　公之優曰施通扵驪姬驪姬問焉曰吾欲作¶
大事而難三公子之徒如何對曰蚤處之使知其極夫¶
人知其極鮮有慢心雖其慢乃易殘也驪姬曰吾欲為¶
難安始而可優施曰必於申生其為人也小心精潔而¶
大志重又不忍人精潔易辱重僨可疾不忍人必自忍¶
<pb:KR2c0021_WYG_051-7b>¶
也辱之近行驪姬曰重無乃難遷乎優施曰知辱可辱¶
可辱遷重若不知辱亦必不知固秉常矣今子内固而¶
外寵且善不莫不信若外單善而内辱之無不遷矣且¶
吾聞之甚精必愚精為易辱愚不知避難雖欲無遷其¶
得之乎是故先施讒於申生　獻公田見翟柤之氛歸¶
寑不寐郤叔虎朝公語之對曰牀笫之不安邪抑驪姬¶
之不存側邪公辭焉出語士蒍曰今夕君不寐必為翟¶
柤也夫翟柤之君好専利而不忌其臣競諂以求媚其¶
<pb:KR2c0021_WYG_051-8a>¶
進者壅塞其退者距違其上貪以忍其下偷以幸有縦¶
君而無諫臣有冒上而無忠下君臣上下各厭其私以¶
縦其囬民各有心無所據依以是處國不亦難乎君若¶
伐之可克也吾不言子必言之士蒍以告公説乃伐翟¶
柤郤叔虎将乘城其徒曰棄政而役非其任也郤叔虎¶
曰既無老謀而又無壮事何以事君被羽先升遂克之¶
左傳(閔公/元年)晉侯作二軍公将上軍夫子申生将下軍趙¶
夙御戎畢萬為右以滅耿滅霍滅魏還為大子城曲沃¶
<pb:KR2c0021_WYG_051-8b>¶
士蒍曰大子不得立矣分之都城而位以卿先為之極¶
又焉得立不如逃之無使罪至為吴大伯不亦可乎猶¶
有令名與其及也且諺曰心苟無瑕何恤乎無家天若¶
祚大子其無晉乎¶
國語十六年公作二軍公将上軍大子将下軍以伐霍¶
師未出士蒍言於諸大夫曰夫大子君之貳也恭以俟¶
嗣何官之有今君分之土而官之是左之也吾将諫以¶
觀之乃言於公曰夫大子君之貳也而帥下軍無乃不¶
<pb:KR2c0021_WYG_051-9a>¶
可乎公曰下軍上軍之貳也寡人在上申生在下不亦¶
可乎士蒍對曰下不可以貳上公曰何故對曰貳若體¶
焉上下左右以相心目用而不倦身之利也上貳代舉¶
下貳代履周旋變動以役心目故䏻治事以制百物若¶
下攝上與上攝下周旋不變以違心目其反為物用也¶
何事能治故古之為軍也軍有左右闕従補之成而不¶
知是以寡敗若以下貳上闕而不變敗弗能補也變非¶
聲章弗能移也聲章過數則有釁有釁則敵入敵入而¶
<pb:KR2c0021_WYG_051-9b>¶
凶救敗不暇誰能退敵敵之如志國之憂也可以陵小¶
難以征大君其圗之公曰寡人有子而制焉非子之憂¶
也對曰夫大子國之棟也棟成乃制之不亦危乎公曰¶
輕其所任雖危何害士蒍出語人曰大子不得立矣改¶
其制而不患其難輕其任而不憂其危君有異心又焉¶
得立行之克也將以害之若其不克其因以辠之雖克¶
與不無所避辠與其勤而不入不如逃之君得其欲大¶
子逺死且有令名為吴大伯不亦可乎大子聞之曰子¶
<pb:KR2c0021_WYG_051-10a>¶
輿之為我謀忠矣然吾聞之為人子者患不従不患無¶
名為人臣者患不勤不患無祿今我不才而得勤與従¶
又何求焉焉能及吴大伯乎大子遂行克霍而反讒言¶
彌興¶
左傳(二/年)晉侯使大子申生伐東山臯落氏里克諫曰大¶
子奉冢祀社稷之粢盛以朝夕視君膳者也故曰冡子¶
君行則守有守則從従曰撫軍守曰監國古之制也夫¶
帥師専行謀誓軍旅君與國政之所圗也非大子之事¶
<pb:KR2c0021_WYG_051-10b>¶
也師在制命而已禀命則不威専命則不孝故君之嗣¶
適不可以帥師君失其官帥師不威將焉用之且臣聞¶
臯落氏将戰君其舍之公曰寡人有子未知其誰立焉¶
不對而退見大子大子曰吾其廢乎對曰告之以臨民¶
教之以軍旅不共是懼何故廢乎且子懼不孝無懼弗¶
得立脩已而不責人則免於難大子帥師公衣之偏衣¶
佩之金玦狐突御戎先友為右梁餘子養御罕夷先丹¶
木為右羊舌大夫為尉先友曰衣身之偏握兵之要在¶
<pb:KR2c0021_WYG_051-11a>¶
此行也子其勉之偏躬無慝兵要逺災親以無災又何¶
患焉狐突歎曰時事之徴也衣身之章也佩衷之旗也¶
故敬其事則命以始服其身則衣之純用其衷則佩之¶
度今命以時䘚閟其事也衣之尨服逺其躬也佩以金¶
玦棄其衷也服以遠之時以閟之尨凉冬殺金寒玦離¶
胡可恃也雖欲勉之狄可盡乎梁餘子養曰帥師者受¶
命于廟受脤于社有常服矣不獲而尨命可知也死而¶
不孝不如逃之罕夷曰尨竒無常金玦不復雖復何為¶
<pb:KR2c0021_WYG_051-11b>¶
君有心矣先丹木曰是服也狂夫阻之曰盡敵而反敵¶
可盡乎雖盡敵猶有内讒不如違之狐突欲行羊舌大¶
夫曰不可違命不孝棄事不忠雖知其寒惡不可取子¶
其死之大子将戰狐突諫曰不可昔辛伯諗周桓公云¶
内寵竝后外寵二政嬖子配適大都耦國亂之本也周¶
公弗従故及於難今亂本成矣立可必乎孝而安民子¶
其圗之與其危身以速罪也¶
國語優施教驪姬夜半而泣謂公曰吾聞申生甚好仁¶
<pb:KR2c0021_WYG_051-12a>¶
而彊甚寛恵而慈於民皆有所行之今謂君惑於我必¶
亂國夫無乃以國故而行彊於君君未終命而不沒君¶
其若之何盇殺我無以一妾亂百姓公曰夫豈恵其民¶
而不恵於其父乎驪姬曰妾亦懼矣吾聞之外人之言¶
曰為仁與為國不同為仁者愛親之謂仁為國者利國¶
之謂仁故長民者無親衆以為親茍衆利而百姓龢豈¶
能憚君以衆故不敢愛親衆況厚之彼将惡始而美終¶
以晚盖者也凡民利是生殺君而厚利衆衆孰沮之殺¶
<pb:KR2c0021_WYG_051-12b>¶
親無惡於人人孰去之苟交利而得寵志行而衆説欲¶
其甚矣孰不惑焉雖欲愛君惑不釋也今夫以君為紂¶
若紂有良子而先喪紂無章其惡而厚其敗鈞之死也¶
無必假手於武王而其世不廢祀至於今吾豈知紂之¶
善不哉君欲勿恤其可乎若大難至而恤之其何及矣¶
公懼曰若何而可驪姬曰君盇老而授之政彼得政而¶
行其欲得其所索乃其釋君且君其圗之自桓叔以来¶
孰能愛親唯無親故能兼翼公曰不可與政我以武與¶
<pb:KR2c0021_WYG_051-13a>¶
威是以臨諸侯未沒而亡政不可謂武有子而不勝不¶
可謂威我授之政諸侯必絶能絶於我必能害我失政¶
而害國不可忍也爾勿憂吾将圗之驪姬曰以臯落翟¶
之朝夕苛我邊鄙使無日以牧田野君之倉廪固不實¶
又恐削封疆君盇使之伐翟以觀其果於衆也與衆之¶
信輯睦焉若不勝翟雖濟其辠可也若勝翟則善用衆¶
矣求必益廣乃可厚圗也且夫勝翟諸侯驚懼吾邊鄙¶
不儆倉廩盈四鄰服封疆信君得其賴又知可不其利¶
<pb:KR2c0021_WYG_051-13b>¶
多矣君其圗之公説是故使申生伐東山衣之偏裻之¶
衣佩之金玦僕人賛聞之曰大子殆哉君賜之竒竒生¶
怪怪生無常無常不立使之出征先以觀之故告之以¶
離心而示之以堅忍之權則必惡其心而害其身矣惡¶
其心必内險之害其身必外危之危自中起難哉且是¶
衣也狂夫阻之衣也其言曰盡敵而反雖盡敵其若内¶
讒何申生勝翟而反讒言作於中君子曰知㣲(○驪姬/巧舌如)¶
(簧然言益巧而情益露非/讒者之工自聼者之昧也)　十七年冬公使大子伐東¶
<pb:KR2c0021_WYG_051-14a>¶
山里克諌曰臣聞臯落氏将戰君其釋申生也公曰行¶
也對曰非故也君行大子居以監國也君行大子従以¶
撫軍也今君居大子行未有此也公曰非子之所知也¶
寡人聞之立大子之道三身鈞以年年同以愛愛疑決¶
之以卜筮子無謀吾父子之間吾以此觀之公不説里¶
克退見大子大子曰君賜我偏衣金玦何也里克曰孺¶
子懼乎衣躬之偏而握金玦令不偷矣孺子何懼夫為¶
人子者懼不孝不懼不得且吾聞之敬賢於請孺子勉¶
<pb:KR2c0021_WYG_051-14b>¶
之乎君子曰善處父子之間矣大子遂行狐突御戎先¶
友為右衣偏衣而佩金玦出而告先友曰君與我此何¶
也先友曰中分而金玦之權在此行也孺子勉之狐突¶
歎曰以尨衣純而玦之以金銑者寒甚矣胡可恃也雖¶
勉之敵其可盡乎先友曰衣躬之偏握兵之要在此行¶
也勉之而已矣偏躬無慝兵要逺災親以無災又何患¶
焉至於稷桑翟人出逆申生欲戰狐突諌曰不可突聞¶
之國君好艾大夫殆好内適子殆社稷危若恵於父而¶
<pb:KR2c0021_WYG_051-15a>¶
逺於死恵於衆而利社稷其可以圗之乎況其危身於¶
翟以起讒於内也申生曰不可君之使我非歡也抑欲¶
測吾心也是故賜我竒服而告我權又有甘言焉言之¶
大甘其中必苦譛在中矣君故生心雖蝎譛焉避之不¶
若戰也不戰而反我辠滋厚我戰雖死猶有令名焉果¶
戰敗翟於稷桑而反讒言益起狐突杜門不出君子曰¶
善深謀(韓非子狐突曰國君好内則大子危好外則相/室危  紀年獻公十九年公命瑕父吕甥邑于)¶
(國/都)¶
<pb:KR2c0021_WYG_051-15b>¶
史記獻公私謂驪姬曰吾欲廢太子以奚齊代之驪姬¶
泣曰太子之立諸侯皆已知之而數将兵百姓附之奈¶
何以賤妾之故廢適立庶君必行之妾自殺也驪姬佯¶
譽太子而隂令人譛惡太子而欲立其子¶
詩采苓采苓首陽之巔人之為言茍亦無信舍旃舍旃¶
茍亦無然人之為言胡得焉采苦采苦首陽之下人之¶
為言茍亦無與舍旃舍旃茍亦無然人之為言胡得焉¶
采葑采葑首陽之東人之為言茍亦無従舍旃舍旃苟¶
<pb:KR2c0021_WYG_051-16a>¶
亦無然人之為言胡得焉(詩序采苓刺晉獻公/也獻公好聼讒焉)¶
左傳(僖公/四年)初晉獻公欲以驪姬為夫人卜之不吉筮之¶
吉公曰従筮卜人曰筮短龜長不如從長且其&KR2271;曰専¶
之渝攘公之羭一薫一蕕十年尚猶有臭必不可弗聼¶
立之生奚齊其娣生卓子及将立奚齊既與中大夫成¶
謀姬謂大子曰君夢齊姜必速祭之大子祭于曲沃歸¶
胙于公公田姬寘諸宫六日公至毒而獻之公祭之地¶
地墳與犬犬斃與小臣小臣亦斃姬泣曰賊由大子大¶
<pb:KR2c0021_WYG_051-16b>¶
子奔新城公殺其傅杜原款或謂大子子辭君必辯焉¶
大子曰君非姬氏居不安食不飽我辭姬必有罪君老¶
矣吾又不樂曰子其行乎大子曰君實不察其罪被此¶
名也以出人誰納我十二月戊申縊于新城姬遂譛二¶
公子曰皆知之重耳奔蒲夷吾奔屈¶
國語反自稷桑䖏五年驪姬謂公曰吾聞申生之謀愈¶
深日吾固告君曰得衆衆弗利焉能勝翟今矜翟之善¶
其志益廣狐突不順故不出吾聞之申生甚好信而彊¶
<pb:KR2c0021_WYG_051-17a>¶
又失言於衆矣雖欲有退衆將責焉言不可食衆不可¶
弭是以深謀君若不圗難将至矣公曰吾不忘也抑未¶
有以致辠焉驪姬告優施曰君既許我殺大子而立奚¶
齊矣吾難里克奈何優施曰吾来里克一日而已子為¶
我具特羊之饗吾以従之飲酒我優也言無郵驪姬許¶
諾乃具使優施飲里克酒中飲優施起舞謂里克妻曰¶
主孟啗我我教兹暇豫事君乃歌曰暇豫之吾吾不如¶
鳥烏人皆集於苑已獨集於枯里克笑曰何謂苑何謂¶
<pb:KR2c0021_WYG_051-17b>¶
枯優施曰其母為夫人其子為君可不謂苑乎其母既¶
死其子又有謗可不謂枯乎枯且有傷優施出里克辟¶
奠不飱而寢夜半召優施曰曩而言戯乎抑有所聞之¶
乎曰然君既許驪姬殺大子而立奚齊謀既成矣里克¶
曰吾秉君以殺大子吾不忍通復故交吾不敢中立其¶
免乎優施曰免旦而里克見丕鄭曰夫史蘇之言将及¶
矣優施告我君謀成矣将立奚齊丕鄭曰子謂何曰吾¶
對以中立丕鄭曰惜也不如曰不信以疏之亦固大子¶
<pb:KR2c0021_WYG_051-18a>¶
以攜之多為之故以變其志志少疏乃可閒也今子曰¶
中立况固其謀彼有成矣難以得閒里克曰往言不可¶
及且人中心唯無忌之何可敗也子将何如丕鄭曰我¶
無心是故事君者君為我心制不在我里克曰殺君以¶
為亷長㢘以驕心因驕以制人家吾不敢抑撓志以従¶
君為廢人以自利也利方以求成人吾不能将伏也明¶
日稱疾不朝三旬難乃成驪姬以君命命申生曰今夕¶
君夢見齊姜必速祠而歸福申生許諾乃祭於曲沃歸¶
<pb:KR2c0021_WYG_051-18b>¶
福於絳公田驪姬受福乃寘鴆於酒置堇於肉公至召¶
申生獻公祭之地地墳申生恐而出驪姬與犬肉犬斃¶
飲小臣酒亦斃公命殺杜原款申生奔新城杜原款将¶
死使小臣圉告於申生曰款也不才寡知不敏不能教¶
導以至於死不能深知君之心度棄寵求廣土而竄伏¶
焉小心狷介不敢行也是以言至而無所訟之故陷於¶
大難乃逮於讒然款也不敢愛死唯與讒人均是惡也¶
吾聞君子不去情不反讒讒行身死可也猶有令名焉¶
<pb:KR2c0021_WYG_051-19a>¶
死不遷情彊也守情説父孝也殺身以成志仁也死不¶
忘君敬也孺子勉之死必遺愛死民之思不亦可乎申¶
生許諾人謂申生曰非子之辠何不去乎申生曰不可¶
去而辠釋必歸於君是惡君也章父之惡而笑諸侯吾¶
誰鄊而入内困扵父母外困於諸侯是重困也棄君去¶
辠是逃死也吾聞之仁不惡君知不重困勇不逃死若¶
辠不釋去而必重去而辠重不知逃死而惡君不仁有¶
辠不死無勇去而厚惡惡不可重死不可避吾将伏以¶
<pb:KR2c0021_WYG_051-19b>¶
俟命驪姬見申生而哭之曰有父忍之况國人乎忍父¶
而求好人人孰好之殺父以求利人人孰利之皆民之¶
所惡也難以長生驪姬退申生乃雉經於新城之廟将¶
死乃使猛足言於狐突曰申生有辠不聼伯氏以至於¶
死申生不敢愛其死雖然吾君老矣國家多難伯氏不¶
出奈吾君何伯氏茍出而圗吾君申生受賜以至於死¶
雖死何悔是以諡為共君驪姬既殺太子申生又譛二¶
公子曰重耳夷吾與知共君之事公令奄楚刺重耳重¶
<pb:KR2c0021_WYG_051-20a>¶
耳逃於翟令賈華刺夷吾夷吾逃於梁盡逐羣公子乃¶
立奚齊焉始為令國無公族焉¶
禮記晉獻公将殺其世子申生公子重耳謂之曰子蓋¶
言子之志於公乎世子曰不可君安驪姬是我傷公之¶
心也曰然則蓋行乎世子曰不可君謂我欲弑君也天¶
下豈有無父之國哉吾何行如之使人辭於狐突曰申¶
生有罪不念伯氏之言也以至于死申生不敢愛其死¶
雖然吾君老矣子少國家多難伯氏不出而圗吾君伯¶
<pb:KR2c0021_WYG_051-20b>¶
氏茍出而圗吾君申生受賜而死再拜稽首乃&KR0816;是以¶
為恭世子也(○檀弓突説苑狐突乃復事獻公三年獻/公䘚狐  辭於諸大夫曰突受太子之詔)¶
(今事終矣與其乆生亂世也不若死而報太/子乃歸自殺○據左傳懐公立乃殺狐突)¶
左傳(五/年)晉侯使以殺大子申生之故来告(公羊傳曷為/直稱晉侯以)¶
(殺殺世子母弟直稱君者甚之也/穀梁傳曰晉侯厈殺惡晉侯也)　初晉侯使士蒍為¶
二公子築蒲與屈不慎寘薪焉夷吾訴之公使讓之士¶
蒍稽首而對曰臣聞之無喪而慼憂必讎焉無戎而城¶
讎必保焉宼讎之保又何慎焉守官廢命不敬固讎之¶
<pb:KR2c0021_WYG_051-21a>¶
保不忠失忠與敬何以事君詩云懐徳惟寜宗子惟城¶
君其修徳而固宗子何城如之三年将尋師焉焉用慎¶
退而賦曰狐裘尨茸一國三公吾誰適従及難公使寺¶
人披伐蒲重耳曰君父之命不校乃徇曰校者吾讎也¶
踰垣而走披斬其袪遂出奔翟　六年春晉侯使賈華¶
伐屈夷吾不能守盟而行将奔狄郤芮曰後出同走罪¶
也不如之梁梁近秦而幸焉乃之梁(國語二十二年公/子重耳出亡及柏)¶
(谷卜適齊楚狐偃曰無卜焉夫齊楚道逺而望大不可/以困往道逺難通望大難赱困往多悔困且多悔不可)¶
<pb:KR2c0021_WYG_051-21b>¶
(以走望若以偃之慮其翟乎夫翟近晉而不通愚陋而/多怨赱之易逹不通可以竄惡多怨可以共憂今若休)¶
(憂於翟以觀晉國且以監諸侯之為其無不成乃遂之/翟䖏一年公子夷吾亦出奔曰盇従吾兄竄於翟乎冀)¶
(芮曰不可後出同走不免於辠且夫偕出偕入難聚居/異情惡不若走梁梁近於秦秦親吾君吾君老矣子往)¶
(驪姬懼必援於秦以吾存也且必告悔告悔是吾免也/乃遂之梁居二年驪姬使奄楚以環釋言四年復為君)¶
　(八/年)晉里克帥師梁由靡御虢射為右以敗狄于采桑¶
梁由靡曰狄無恥從之必大克里克曰懼之而已無速¶
衆狄虢射曰期年狄必至示之弱矣夏狄伐晉報采桑¶
之役也復期月(史記晉伐翟翟以重耳故亦撃晉扵齧/桑晉兵解而去當此時晉疆西有河西)¶
<pb:KR2c0021_WYG_051-22a>¶
(與秦接境北邊/翟東至河内)　(九/年)九月晉獻公䘚里克丕鄭欲納文¶
公故以三公子之徒作亂初獻公使荀息傅奚齊公疾¶
召之曰以是藐諸孤辱在大夫其若之何稽首而對曰¶
臣竭其股肱之力加之以忠貞其濟君之靈也不濟則¶
以死繼之公曰何謂忠貞對曰公家之利知無不為忠¶
也送往事居耦俱無猜貞也及里克将殺奚齊先告荀¶
息曰三怨將作秦晉輔之子将何如荀息曰将死之里¶
克曰無益也荀叔曰吾與先君言矣不可以貳能欲復¶
<pb:KR2c0021_WYG_051-22b>¶
言而愛身乎雖無益也将焉辟之且人之欲善誰不如¶
我我欲無貳而能謂人已乎冬十月里克殺奚齊于次¶
書曰殺其君之子未葬也荀息將死之人曰不如立卓¶
子而輔之荀息立公子卓以葬十一月里克殺公子卓¶
於朝荀息死之君子曰詩所謂白圭之玷尚可磨也斯¶
言之玷不可為也荀息有焉齊侯以諸侯之師伐晉及¶
髙梁而還討晉亂也令不及魯故不書(公羊傳此未踰/年之君其言弑)¶
(其君之子奚齊何殺未踰年君之號也不穀梁傳其君/之子云者國人不子也國人不子何也  正其殺世子)¶
<pb:KR2c0021_WYG_051-23a>¶
(申生而立之也盖春秋繁露難晉事者曰春秋之法未/踰年之君稱子  人心之正也至里克殺奚齊避此正)¶
(辭而稱君之子何也曰所聞詩無逹話易無逹言春秋/無逹辭従變従義而一以奉人仁錄其同姓之禍固宜)¶
(異操晉春秋之同姓也驪姬一謀而三君死之天下所/共痛也夲其所為為之者蔽於所欲得位而不見其難)¶
(也春秋疾其所蔽故去其正辭徒言君之子而已若謂/奚齊曰嘻嘻為大國君之子富貴足矣何以兄之位為)¶
(欲居之以至此乎云爾錄所痛之辭也故痛之中有痛/無罪而受其死者申生奚齊卓子是也惡之中有惡者)¶
(已立之已殺之不得如他臣之弑君者齊公子商人是/也故晉禍痛而齊禍重春秋傷痛而較重是以存晉子)¶
(共立之辭與齊子成君之號詳見之/也  列女傳乃戮驪姬鞭而殺之)¶
公羊傳及者何累也弑君多矣舍此無累者乎曰有孔¶
<pb:KR2c0021_WYG_051-23b>¶
父仇牧皆累也舍孔父仇牧無累者乎曰有有則此何¶
以書賢也何賢乎荀息荀息可謂不食其言矣其不食¶
其言奈何奚齊卓子者驪姬之子也荀息傅焉驪姬者¶
國色也獻公愛之甚欲立其子於是殺世子申生申生¶
者里克傅之獻公病将死謂荀息曰士何如則可謂之¶
信矣荀息對曰使死者反生生者不愧乎其言則可謂¶
信矣獻公死奚齊立里克謂荀息曰君殺正而立不正¶
廢長而立㓜如之何願與子慮之荀息曰君甞訊臣矣¶
<pb:KR2c0021_WYG_051-24a>¶
臣對曰使死者反生生者不愧乎其言則可謂信矣里¶
克知其不可與謀退弑奚齊荀息立卓子里克弑卓子¶
荀息死之荀息可謂不食其言矣(穀梁傳以尊及卑也/荀息閑也  國語二)¶
(十六年獻公䘚里克将殺奚齊先告荀息曰三公子之/徒將殺孺子子將如何荀息曰死吾君而殺其孤吾有)¶
(死而已吾蔑従之矣里克曰子死孺子立死不亦可乎/子死孺子廢焉用死哉荀息曰昔君問臣事君於我我)¶
(對以忠貞君曰何謂也我對曰可以利公室力有所能/無不為忠也葬死者養生者死人復生不悔生人不愧)¶
(貞也吾言既往矣豈能欲行吾言而又愛吾身乎雖死/焉辟之里克告丕鄭曰三公子之徒将殺孺子子将何)¶
(如丕鄭曰荀息謂何對曰荀息曰死之丕鄭曰子勉之/夫二國士之所圗無不遂也我為子行之子帥七輿大)¶
<pb:KR2c0021_WYG_051-24b>¶
(夫以待我我交翟以動之援秦以揺之立其薄者可以/得重賂厚者可使無入國誰之國也里克曰不可克聞)¶
(之夫義者利之足也貪者怨之本也廢義則利不立厚/貪則怨生夫孺子豈獲辠於民将以驪姬之惑蠱君而)¶
(誣國人讒羣公子而奪之利使君迷亂信而亡之殺無/辠以為諸侯笑使百姓莫不有藏惡於其心中恐其如)¶
(壅大川潰而不可救禦也是故将殺奚齊而立公子之/在外者以定民弭憂於諸侯且為援庶㡬曰諸侯義而)¶
(撫之百姓欣而奉之國可以固今殺君而賴其富貪且/反義貪則民怨反義則富不為賴賴富而民怨亂國而)¶
(身殆懼為諸侯載不可常也丕鄭許諾於是殺奚齊卓/子及驪姬而請君於秦既殺奚齊茍息将死之人曰不)¶
(如立其弟而輔之荀息立卓子里克又/殺卓子荀息死之君子曰不食其言矣)¶
左傳晉郤芮使夷吾重賂秦以求入曰人實有國我何¶
<pb:KR2c0021_WYG_051-25a>¶
愛焉入而能民土於何有従之¶
國語既殺奚齊卓子里克及丕鄭使屠岸夷告公子重¶
耳於翟曰國亂民擾得國在亂治民在擾子盇入乎吾¶
請為子鉥重耳告舅犯曰里克欲納我舅犯曰不可夫¶
堅樹在始始不固夲終必槁落夫長國者唯知哀樂喜¶
怒之節是以導民不哀喪而求國難因亂以入殆以喪¶
得國則必樂䘮樂喪必哀生因亂以入則必喜亂喜亂¶
必怠徳是哀樂喜怒之節易也何以導民民不我導誰¶
<pb:KR2c0021_WYG_051-25b>¶
長重耳曰非䘮誰代非亂誰納我舅犯曰偃也聞之䘮¶
亂有小大大喪大亂之剡也不可犯也父母死為大喪¶
讒在兄弟為大亂今適當之是故難公子重耳出見使¶
者曰子恵頋亡人重耳父生不得供備洒埽之臣死又¶
不敢莅䘮以重其辠且辱大夫敢辭夫固國者在親衆¶
而善鄰在因民而順之茍衆所利鄰國之所立大夫其¶
従之重耳不敢違呂甥及郤稱亦使蒲城午告公子夷¶
吾於梁曰子厚賂秦人以求入吾主子夷吾告冀芮曰¶
<pb:KR2c0021_WYG_051-26a>¶
呂甥欲納我冀芮曰子勉之國亂民擾大夫無常不可¶
失也非亂何入非危何安幸茍君之子唯其索之方亂¶
以擾孰適禦我大夫無常苟衆所置孰能勿從子盇盡¶
國以賂外内無愛虚以求入既入而後圗聚公子夷吾¶
出見使者再拜稽首許諾呂甥出告大夫曰君死自立¶
則不敢乆則恐諸侯之謀徑召君於外也則民各有心¶
恐厚亂盇請君於秦乎大夫許諾乃使梁由靡告於秦¶
穆公曰天降禍於晉國讒言繁興延及寡君使寡君之¶
<pb:KR2c0021_WYG_051-26b>¶
紹續昆裔隱悼播越託在草莽未有所依又重之以寡¶
君之不祿䘮亂竝臻以君之靈鬼神降衷辠人克伏其¶
辜羣臣莫敢寜䖏将待君命君若恵頋社稷不忘先君¶
之好辱收其逋遷裔胄而建立之以主其祭祀且填撫¶
其國家及其民人雖四鄰諸侯之聞之也其誰不儆懼¶
於君之威而欣喜於君之徳終君之重愛受君之重况¶
而羣臣受其大徳晉國其誰非君之羣𨽻臣也秦穆公¶
許諾反使者乃召大夫子眀及公孫枝曰夫晉國之亂¶
<pb:KR2c0021_WYG_051-27a>¶
吾誰使先若夫二公子而立之以為朝夕之急大夫子¶
眀曰君使摯也摯敏且知禮敬以知㣲敏能竄謀知禮¶
可使敬不隊命微知可不君其使之乃使公子摯弔公¶
子重耳於翟曰寡君使摯弔公子之憂又重之以䘮寡¶
人聞之得國常於䘮失國常於䘮時不可失喪不可乆¶
公子其圗之重耳告舅犯舅犯曰不可亡人無親信仁¶
以為親是故置之者不殆父死在堂而求利人孰仁我¶
人實有之我以徼幸人孰信我不仁不信將何以長利¶
<pb:KR2c0021_WYG_051-27b>¶
公子重耳出見使者曰君恵弔亡臣又重有命重耳身¶
亡父死不得與於哭泣之位又何敢有它志以辱君義¶
再拜不稽首起而哭退而不私公子摯退弔公子夷吾¶
於梁如弔公子重耳之命夷吾告冀芮曰秦人勤我矣¶
冀芮曰公子勉之亡人無狷潔狷潔不行重賂配徳公¶
子盡之無愛財人實有之我以徼幸不亦可乎公子夷¶
吾出見使者再拜稽首起而不哭退而私於公子摯曰¶
中大夫里克與我矣吾命之以汾陽之田百萬嬖大夫¶
<pb:KR2c0021_WYG_051-28a>¶
丕鄭與我矣吾命之以負葵之田七十萬君茍輔我蔑¶
天命矣吾必遂矣亡人苟入埽除宗廟定社稷亡人何¶
國之與有君實有郡縣且入河外列城五豈謂君無有¶
亦為君之東㳺津梁之上無有難急也亡人之所懐挟¶
嬰瓖以望君之塵垢者黄金四十鎰白玉之珩六雙不¶
敢當公子請納之左右公子摯反致命穆公穆公曰吾¶
與公子重耳重耳仁再拜不稽首不沒為後也起而哭¶
愛其父也退而不私不沒於利也公子摯曰君之言過¶
<pb:KR2c0021_WYG_051-28b>¶
矣君若求置晉君而載之置仁不亦可乎君若求置晉¶
君以成名於天下則不如置不仁以滑其中且可以進¶
退臣聞之仁有置武有置仁置徳武置服是故先置公¶
子夷吾是為恵公¶
禮記晉獻公之䘮秦穆公使人弔公子重耳且曰寡人¶
聞之亡國恒於斯得國恒於斯雖吾子儼然在憂服之¶
中䘮亦不可乆也時亦不可失也孺子其圗之以告舅¶
犯舅犯曰孺子其辭焉䘮人無寳仁親以為寳父死之¶
<pb:KR2c0021_WYG_051-29a>¶
謂何又因以為利而天下其孰能説之孺子其辭焉公¶
子重耳對客曰君恵弔亡臣重耳身喪父死不得與於¶
哭泣之哀以為君憂父死之謂何或敢有他志以辱君¶
義稽顙而不拜哭而起起而不私子顯以致命於穆公¶
穆公曰仁夫公子重耳夫稽顙而不拜則未為後也故¶
不成拜哭而起則愛父也起而不私則逺利也(○檀/弓)¶
左傳齊隰朋帥師㑹秦師納晉恵公秦伯謂郤芮曰公¶
子誰恃對曰臣聞亡人無黨有黨必有讎夷吾弱不好¶
<pb:KR2c0021_WYG_051-29b>¶
弄能鬬不過長亦不改不識其他公謂公孫枝曰夷吾¶
其定乎對曰臣聞之唯則定國詩曰不識不知順帝之¶
則文王之謂也又曰不僣不賊鮮不為則無好無惡不¶
忌不克之謂也今其言多忌克難哉公曰忌則多怨又¶
焉能克是吾利也(國語穆公問冀芮曰公子誰恃於晉/對曰臣聞之亡人無黨有黨必有讎)¶
(夷吾之少也不好戲弄不過所復怒不及色及其長也/弗改是故出亡無惡於國而衆安之不然夷吾不佞其)¶
(誰能恃乎君子/曰善以微勸)　(十/年)夏四月周公忌父王子黨㑹齊隰¶
朋立晉侯晉侯殺里克以説将殺里克公使謂之曰微¶
<pb:KR2c0021_WYG_051-30a>¶
子則不及此雖然子弑二君與一大夫為子君者不亦¶
難乎對曰不有廢也君何以興欲加之罪其無辭乎臣¶
聞命矣伏劒而死於是丕鄭聘于秦且謝緩賂故不及¶
公羊傳里克弑二君則曷為不以討賊之辭言之恵公¶
之大夫也然則孰立恵公里克也里克弑奚齊卓子逆¶
恵公而入里克立恵公則恵公曷為殺之恵公曰爾既¶
殺夫二孺子矣又将圗寡人為爾君者不亦病乎於是¶
殺之然則曷為不言恵公之入晉之不言出入者踊為¶
<pb:KR2c0021_WYG_051-30b>¶
文公諱也齊小白入于齊則曷為不為桓公諱桓公之¶
享國也長美見乎天下故不為之諱夲惡也文公之享¶
國也短美未見乎天下故為之諱夲惡也¶
榖梁傳稱國以殺罪累上也里克弑二君與一大夫其¶
以累上之辭言之何也其殺之不以其罪也其殺之不¶
以其罪奈何里克所為弑者為重耳也夷吾曰是又将¶
殺我乎故殺之不以其罪也其為重耳弑奈何晉獻公¶
伐虢得麗姬獻公私之有二子長曰奚齊稚曰卓子麗¶
<pb:KR2c0021_WYG_051-31a>¶
姬欲為亂故謂君曰吾夜者夢夫人趨而来曰吾苦畏¶
胡不使大夫将衛士而衛冢乎公曰孰可使曰臣莫尊¶
於世子則世子可故君謂世子曰麗姬夢夫人趨而来¶
曰吾苦畏女其将衛士而往衛冢乎世子曰敬諾築宫¶
宫成麗姬又曰吾夜者夢夫人趨而来曰吾苦飢世子¶
之宫已成則何為不使祠也故獻公謂世子曰其祠世¶
子祠已祠致福於君君田而不在麗姬以酖為酒藥脯¶
以毒獻公田来麗姬曰世子以祠故致福於君君将食¶
<pb:KR2c0021_WYG_051-31b>¶
麗姬跪曰食自外来者不可不試也覆酒於地而地賁¶
以脯與犬犬死麗姬下堂而啼呼曰天乎天乎國子之¶
國也子何遲於為君君喟然歎曰吾與女未有過切是¶
何與我之深也使人謂世子曰爾其圗之世子之傅里¶
克謂世子曰入自眀入自眀則可以生不入自明則不¶
可以生世子曰吾君已老矣已昏矣吾若此而入自眀¶
則麗姬必死麗姬死則吾君不安所以使吾君不安者¶
吾不若自死吾寜自殺以安吾君以重耳為寄矣刎脰¶
<pb:KR2c0021_WYG_051-32a>¶
而死故里克所為弑者為重耳也夷吾曰是又將殺我¶
也(○事與人多訛/異而文如珠圎)¶
國語恵公入而背内外之賂輿人誦之曰佞之見佞果¶
喪其田詐之見詐果䘮其賂得國而狃終逢其咎喪田¶
不懲禍亂其興既里克死禍公隕於韓郭偃曰善哉夫¶
衆口禍福之門也是以君子省衆而動監戒而謀謀度¶
而行故無不濟内謀外度考省不倦日考而習戒備畢¶
矣　恵公既殺里克而悔之曰芮也使寡人過殺我社¶
<pb:KR2c0021_WYG_051-32b>¶
稷之鎮郭偃聞之曰不謀而諫者冀芮也不圗而殺者¶
君也不謀而諫不忠不圗而殺不祥不忠受君之罰不¶
祥罹天之禍受君之罰死戮罹天之禍無後志道者勿¶
忘將及矣及文公入秦人殺冀芮而施之¶
左傳晉侯改葬共大子秋狐突適下國遇大子大子使¶
登僕而告之曰夷吾無禮余得請於帝矣將以晉畀秦¶
秦将祀余對曰臣聞之神不歆非類民不祀非族君祀¶
無乃殄乎且民何罪失刑乏祀君其圗之君曰諾吾将¶
<pb:KR2c0021_WYG_051-33a>¶
復請七日新城西偏将有巫者而見我焉許之遂不見¶
及期而往告之曰帝許我罰有罪矣敝於韓(史記兒乃/謡曰恭太)¶
(子更𦵏矣後十四年/晉亦不昌昌乃在兄)¶
國語恵公即位出共世子而改葬之臭逹於外國人誦¶
之曰貞之無報也孰是人斯而有是臭也貞為不聽信¶
為不誠國斯無刑媮居幸生不更厥貞大命其傾威兮¶
懐兮各聚爾有以待所歸兮猗兮違兮心之哀兮嵗之¶
二七其靡有微兮若翟公子吾是之依兮鎮撫國家為¶
<pb:KR2c0021_WYG_051-33b>¶
王妃兮郭偃曰甚哉善之難也君改葬共君以為榮也¶
而惡滋章夫人美於中必播於外而越於民民實戴之¶
惡亦如之故行不可不慎也必或知之十四年君之冢¶
嗣其替乎其數告於民矣公子重耳其入乎其魄兆於¶
民矣若入必伯諸侯以見天子其光耿於民矣數言之¶
紀也魄意之術也光明之燿也紀言以叙之述意以導¶
之眀燿以炤之不至何待欲先導者行乎将至矣¶
左傳㔻鄭之如秦也言於秦伯曰呂甥郤稱冀芮實為¶
<pb:KR2c0021_WYG_051-34a>¶
不從若重問以召之臣出晉君君納重耳蔑不濟矣冬¶
秦伯使泠至報問且召三子郤芮曰幣重而言甘誘我¶
也遂殺㔻鄭祁舉及七輿大夫左行共華右行賈華叔¶
堅騅歂纍虎特宫山祁皆里㔻之黨也㔻豹奔秦言於¶
秦伯曰晉侯背大主而忌小怨民弗與也伐之必出公¶
曰失衆焉能殺違禍誰能出君(史記使邳鄭謝秦曰始/夷吾以河西地許君今)¶
(幸得入立大臣曰地者先君之地君亡在外何以得擅/許秦者寡人許之弗能得故謝秦邳鄭使秦聞里克誅)¶
(乃説秦繆公曰吕省郤稱冀芮實為不従若重賂與謀/出晉君入重耳事必就秦繆公許之使人與歸報晉厚)¶
<pb:KR2c0021_WYG_051-34b>¶
(賂三子三子曰幣厚言甘此必邳鄭賣我於秦遂殺邳/鄭及里克邳鄭之黨七輿大夫邳鄭子豹奔秦言伐晉)¶
(繆公弗聽殺國語恵公即位乃背秦賂使丕鄭聘於秦/且謝之而  里克曰子殺二君與一大夫為子君者不)¶
(亦難乎丕鄭如秦謝緩賂乃謂穆公曰君厚問以召呂/甥郤稱冀芮而止之以師奉公子重耳臣之屬内作晉)¶
(君必出穆公使泠至報問且召三大夫鄭也與客将事/冀芮曰鄭之使薄而報厚其言我於秦也必使誘我弗)¶
(殺必作難是故殺丕鄭及七輿大夫共華賈華叔堅騅/歂纍虎特宮山祁皆里丕之黨也丕豹出奔秦丕鄭之)¶
(自秦反也而聞里克死見共華曰可以入乎共華曰二/三子皆在而不及子使於秦可㢤丕鄭入君殺之共賜)¶
(謂共華曰子行乎其及也共華曰夫子之入吾謀也将/待及賜曰孰知之共華曰不可知而背之不信謀而困)¶
(人不知困而不死無勇任大惡三行将安入子其行矣/我姑待死丕鄭之子曰豹出奔秦謂穆公曰晉君大失)¶
<pb:KR2c0021_WYG_051-35a>¶
(其衆背君賂殺里克而忌處者衆固不説今又殺臣之/父及七輿大夫此其黨半國矣君若伐之其君必出穆)¶
(公曰失衆安能殺人且夫禍唯無斃足者不處䖏/者不足勝敗若化以禍為違孰能出君爾俟我)　十¶
一年春晉侯使以㔻鄭之亂来告(穀梁傳稱國以/殺罪累上也)　天¶
王使召武公内史過賜晉侯命受玉惰過歸告王曰晉¶
侯其無後乎王賜之命而惰於受瑞先自棄也已其何¶
繼之有禮國之幹也敬禮之輿也不敬則禮不行禮不¶
行則上下昏何以長世¶
國語襄王使召公過及内史過賜晉恵公命吕甥郤芮¶
<pb:KR2c0021_WYG_051-35b>¶
相晉侯不敬晉侯執玉卑拜不稽首内史過歸以告王¶
曰晉不亡其君必無後且吕郤将不免王曰何故對曰¶
夏書有之曰衆非元后何戴后非衆無與守邦在湯誓¶
曰余一人有辠無以萬夫萬夫有辠在余一人在盤庚¶
曰國之臧則維女衆國之不臧則維余一人是有逸罰¶
如是則長衆使民不可不慎也民之所急在於大事先¶
王知大事之必以衆濟也故祓除其心以龢恵民考中¶
度衷以涖之昭眀物則以訓之制義庶孚以行之祓除¶
<pb:KR2c0021_WYG_051-36a>¶
其心精也考中度衷忠也昭眀物則禮也制義庶孚信¶
也然則長衆使民之道非精不龢非忠不立非禮不順¶
非信不行今晉侯即位而背外内之賂虐其䖏者棄其¶
信也不敬王命棄其禮也施其所惡棄其忠也以惡實¶
心棄其精也四者皆棄則逺不至而近不龢矣将何以¶
守國古者先王既有天下又崇立上帝眀神而敬事之¶
於是乎有朝日夕月以教民事君諸侯春秋受職於王¶
以臨其民大夫士日恪位箸以儆其官庶人工商各守¶
<pb:KR2c0021_WYG_051-36b>¶
其業以共其上猶恐有隊失也故為車服旗章以旌之¶
為摯幣瑞節以鎮之為班爵貴賤以列之為令聞嘉譽¶
以聲之猶有散遷解慢而箸在刑辟流在裔土於是乎¶
有夷蠻之國有斧鉞刀墨之民而况可以淫縱其身乎¶
夫晉侯非嗣也而得其位亹亹怵惕保任戒懼猶曰未¶
也若将廣其心而逺其鄰陵其民而卑其上将何以固¶
守夫執玉卑替其摯也拜不稽首誣其王也替摯無鎮¶
誣王無民夫天事恒象任重享大者必速及故晉侯誣¶
<pb:KR2c0021_WYG_051-37a>¶
王人亦将誣之欲替其鎮人亦將替之大臣享其祿弗¶
諫而阿之亦必及焉襄王三年而立晉侯八年而隕於¶
韓十六年而晉人殺懐公無胄秦人殺子金子公¶
左傳(十三/年)冬晉荐饑使乞糴于秦秦伯謂子桑與諸乎¶
對曰重施而報君將何求重施而不報其民必攜攜而¶
討焉無衆必敗謂百里與諸乎對曰天災流行國家代¶
有救災恤鄰道也行道有福㔻鄭之子豹在秦請伐晉¶
秦伯曰其君是惡其民何罪秦於是乎輸粟於晉自雍¶
<pb:KR2c0021_WYG_051-37b>¶
及絳相繼命之曰汎舟之役　(十四/年)冬秦饑使乞糴于¶
晉晉人弗與慶鄭曰背施無親幸災不仁貪愛不祥怒¶
鄰不義四徳皆失何以守國虢射曰皮之不存毛将安¶
傅慶鄭曰棄信背鄰患孰恤之無信患作失援必斃是¶
則然矣虢射曰無損於怨而厚於宼不如勿與慶鄭曰¶
背施幸災民所棄也近猶讎之况怨敵乎弗聽退曰君¶
其悔是哉(國語晉饑乞糴於秦丕豹曰晉君無禮於君/衆莫不知往年有難今又荐饑已失人又失)¶
(天其殃也多矣君其伐之勿予糴公曰寡人其君是惡/其民何辠天殃流行國家代有補乏&KR1002;饑道也不可以)¶
<pb:KR2c0021_WYG_051-38a>¶
(廢道於天下謂公孫枝曰予之乎公孫枝曰君有施於/晉君晉君無施於其衆今旱而聼於君其天道也君若)¶
(弗予而天予之茍衆不説其君之不報也則有辭矣不/如予之以説其衆衆説必咎其君其君不聼然後誅焉)¶
(雖欲禦我誰與是故汎舟於河歸糴於晉秦饑公令河/上輸之粟虢射曰弗予賂地而予之糴無損於怨而厚)¶
(於宼不若勿予公曰然慶鄭曰不可已頼其地而又愛/其實忘善而背徳雖我必擊之弗予必擊我公曰非鄭)¶
(之所知也遂不予粟史記晉旱来請粟於是用百里傒/公孫支言䘚與之  以船漕車轉自雍相望至絳十四)¶
(年秦飢請粟於晉晉君謀之羣臣虢射/曰因其飢伐之可有大功晉君従之)　(十五/年)晉侯之¶
入也秦穆姬屬賈君焉且曰盡納羣公子晉侯烝於賈¶
君又不納羣公子是以穆姬怨之晉侯許賂中大夫既¶
<pb:KR2c0021_WYG_051-38b>¶
而皆背之賂秦伯以河外列城五東盡虢略南及華山¶
内及解梁城既而不與晉饑秦輸之粟秦饑晉閉之糴¶
故秦伯伐晉卜徒父筮之吉渉河侯車敗詰之對曰乃¶
大吉也三敗必獲晉君其卦遇蠱䷑曰千乘三去三¶
去之餘獲其雄狐夫狐蠱必其君也蠱之貞風也其悔¶
山也嵗云秋矣我落其實而取其材所以克也實落材¶
亡不敗何待三敗及韓晉侯謂慶鄭曰宼深矣若之何¶
對曰君實深之可若何公曰不孫卜右慶鄭吉弗使歩¶
<pb:KR2c0021_WYG_051-39a>¶
揚御戎家僕徒為右乘小駟鄭入也慶鄭曰古者大事¶
必乘其産生其水土而知其人心安其教訓而服習其¶
道唯所納之無不如志今乘異産以従戎事及懼而變¶
将與人易亂氣狡憤隂血周作張胍僨興外彊中乾進¶
退不可周旋不能君必悔之弗聽九月晉侯逆秦師使¶
韓簡視師復曰師少於我鬬士倍我公曰何故對曰出¶
因其資入用其寵饑食其粟三施而無報是以来也今¶
又撃之我怠秦奮倍猶未也公曰一夫不可狃況國乎¶
<pb:KR2c0021_WYG_051-39b>¶
遂使請戰曰寡人不佞能合其衆而不能離也君若不¶
還無所逃命秦伯使公孫枝對曰君之未入寡人懼之¶
入而未定列猶吾憂也茍列定矣敢不承命韓簡退曰¶
吾幸而得囚壬戍戰于韓原晉戎馬還濘而止公號慶¶
鄭慶鄭曰愎諫違卜固敗是求又何逃焉遂去之梁由¶
靡御韓簡虢射為右輅秦伯將止之鄭以救公誤之遂¶
失秦伯秦獲晉侯以歸晉大夫反首㧞舍従之秦伯使¶
辭焉曰二三子何其慼也寡人之従君而西也亦晉之¶
<pb:KR2c0021_WYG_051-40a>¶
妖夢是踐豈敢以至晉大夫三拜稽首曰君履后土而¶
戴皇天皇天后土實聞君之言羣臣敢在下風穆姬聞¶
晉侯將至以大子罃𢎞與女簡璧登臺而履薪焉使以¶
免服衰絰逆且告曰上天降災使我兩君匪以玉帛相¶
見而以興戎若晉君朝以入則婢子夕以死夕以入則¶
朝以死唯君裁之乃舍諸靈臺大夫請以入公曰獲晉¶
侯以厚歸也既而䘮歸焉用之大夫其何有焉且晉人¶
慼憂以重我天地以要我不圗晉憂重其怒也我食吾¶
<pb:KR2c0021_WYG_051-40b>¶
言背天地也重怒難任背天不祥必歸晉君公子縶曰¶
不如殺之無聚慝焉子桑曰歸之而質其大子必得大¶
成晉未可滅而殺其君祗以成惡且史佚有言曰無始¶
禍無怙亂無重怒重怒難任陵人不祥乃許晉平(國語/六年)¶
(秦嵗定帥師㑴晉至於韓公謂慶鄭曰秦宼深矣奈何/慶鄭曰君深其怨能淺其宼乎非鄭之所知也君其訊)¶
(射也公曰舅所病也卜右慶鄭吉公曰鄭也不孫以家/僕徒為右歩楊御戎梁由靡御韓簡虢射為右以承公)¶
(公禦秦師令韓簡視師曰師少於我鬬士衆公曰何故/簡曰以君之出也䖏已入也煩已饑食其糴三施而無)¶
(報故来今又擊之秦莫不愠晉莫不怠鬬士是故衆公/曰然我今不擊歸必狃一夫不可狃況國乎公令韓簡)¶
<pb:KR2c0021_WYG_051-41a>¶
(挑戰曰昔君之恵寡人未之敢忘寡人有衆䏻合之弗/能離也君若還寡人之願也君若不還寡人将無所避)¶
(穆公衡雕戈出見使者曰昔君之未入寡人之憂也君/入而列未成寡人未敢忘今君既定而列成君其整列)¶
(寡人将身見客還公孫枝進諌曰昔君之不納公子重/耳而納晉君是君之不置徳而置服也置而不遂撃而)¶
(不勝其若為諸侯笑何君盇待之乎穆公曰然昔吾之/不納公子重耳而納晉君是不置徳而置服也然公子)¶
(重耳實不肻吾又奚言哉殺其内主背其外賂彼塞我/施若無天乎云若有天吾必勝之君輯大夫就車君鼔)¶
(而進之晉師潰戎馬濘而止公號慶鄭曰載我慶鄭曰/忘善而背徳又廢吉卜何我之載鄭之車不足以辱君)¶
(避也梁由靡御韓簡輅秦公将止之慶鄭曰釋来救君/亦不克救遂止於秦穆公歸至於王城合大夫而謀曰)¶
(殺晉君與逐出之與以歸與復之孰利公子縶曰殺之/利逐之恐構諸侯以歸則國家多慝復之則君臣合作)¶
<pb:KR2c0021_WYG_051-41b>¶
(恐為君憂不若殺之公孫枝曰不可恥大國之士於中/原又殺其君以重之子思報父之仇臣思報君之讎雖)¶
(微秦國天下孰不患公子縶曰吾豈将徒殺之吾将以/公子重耳代之晉君之無道莫不聞公子重耳之仁莫)¶
(不知我勝大國武也殺無道而立有道仁也勝無後害/知也公孫枝曰恥一國之士又曰余納有道以臨汝無)¶
(乃不可乎若不可必為諸侯笑戰而笑諸侯不可謂武/殺其弟而立其兄兄徳我而忘其親不可謂仁若勿忘)¶
(是再施而不遂也不可謂知君曰然則若何公孫枝曰/不若以歸以要晉國之成復其君而質其適子使子代)¶
(父處秦國可以無害是故歸恵公而質子圉秦始知河/東之政  公羊傳此偏戰也何以不言師敗績君獲不)¶
(言師敗績也其穀梁傳韓之戰晉/侯失民矣以  民未敗而君獲也)¶
史記十五年興兵將攻秦繆公發兵使丕豹将自往撃¶
<pb:KR2c0021_WYG_051-42a>¶
之九月壬戍與晉恵公夷吾合戰於韓地晉君棄其軍¶
與秦争利還而馬騺繆公與麾下馳追之不能得晉君¶
反為晉軍所圍晉撃繆公繆公傷於是岐下食善馬者¶
三百人馳冐晉軍晉軍解圍遂脱繆公而反生得晉君¶
初繆公亡善馬岐下野人共得而食之者三百餘人吏¶
逐得欲法之繆公曰君子不以畜産害人吾聞食善馬¶
肉不飲酒傷人乃皆賜酒而赦之三百人者聞秦撃晉¶
皆求従從而見繆公窘亦皆推鋒争死以報食馬之徳¶
<pb:KR2c0021_WYG_051-42b>¶
於是繆公虜晉君以歸令於國齋宿吾将以晉君祠上¶
帝周天子聞之曰晉我同姓為請晉君夷吾姊亦為繆¶
公夫人夫人聞之乃衰絰跣曰妾兄弟不能相救以辱¶
君命繆公曰我得晉君以為㓛今天子為請夫人是憂¶
乃與晉君盟許歸之¶
呂氏春秋昔者秦繆公乘馬而車為敗右服失而埜人¶
取之見埜人方將食之於岐山之陽繆公歎曰食駿馬¶
之肉而不還飲酒余恐其傷女也於是徧飲而去䖏一¶
<pb:KR2c0021_WYG_051-43a>¶
年為韓原之戰晉人已環繆公之車矣晉梁由靡已扣¶
繆公之左驂矣晉恵公之右路石奮投而撃繆公之甲¶
中之者已六札矣埜人之甞食馬肉於岐山之陽者三¶
百有餘人畢力為繆公疾鬬於車下遂大克晉反獲恵¶
公以歸此詩之所謂曰君君子則正以行其徳君賤人¶
則寛以盡其力者也人主其胡可以無務行徳人愛人¶
乎愛人則民親其上民親其上則皆樂為其君死矣(○/危)¶
(急之状善/為形容)¶
<pb:KR2c0021_WYG_051-43b>¶
左傳晉侯使郤乞告瑕吕飴甥且召之子金教之言曰¶
朝國人而以君命賞且告之曰孤雖歸辱社稷矣其卜¶
貳圉也衆皆哭晉於是乎作爰田呂甥曰君亡之不恤¶
而羣臣是憂恵之至也将若君何衆曰何為而可對曰¶
征繕以輔孺子諸侯聞之䘮君有君羣臣輯睦甲兵益¶
多好我者勸惡我者懼庶有益乎衆説晉於是乎作州¶
兵初晉獻公筮嫁伯姬于秦遇歸妹䷵之睽䷥史¶
蘇占之曰不吉其&KR2271;曰士刲羊亦無&KR0954;也女承筐亦無¶
<pb:KR2c0021_WYG_051-44a>¶
貺也西鄰責言不可償也歸妹之暌猶無相也震之離¶
亦離之震為雷為火為嬴敗姬車説其輹火焚其旗不¶
利行師敗于宗邱歸妹睽孤宼張之弧姪其從姑六年¶
其逋逃歸其國而棄其家眀年其死於髙梁之虚及恵¶
公在秦曰先君若従史蘇之占吾不及此夫韓簡侍曰¶
龜象也筮數也物生而後有象象而後有滋滋而後有¶
數先君之敗徳及可數乎史蘇是占勿従何益詩曰下¶
民之孽匪降自天僔沓背憎職競由人十月晉隂飴甥¶
<pb:KR2c0021_WYG_051-44b>¶
㑹秦伯盟于王城秦伯曰晉國和乎對曰不和小人恥¶
失其君而悼喪其親不憚征繕以立圉也曰必報讎寜¶
事戎狄君子愛其君而知其罪不憚征繕以待秦命曰¶
必報徳有死無二以此不和秦伯曰國謂君何對曰小¶
人慼謂之不免君子恕以為必歸小人曰我毒秦秦豈¶
歸君君子曰我知罪矣秦必歸君貳而執之服而舍之¶
徳莫厚焉刑莫威焉服者懐徳貳者畏刑此一役也秦¶
可以霸納而不定廢而不立以徳為怨秦不其然秦伯¶
<pb:KR2c0021_WYG_051-45a>¶
曰是吾心也改館晉侯饋七牢焉蛾析謂慶鄭曰盍行¶
乎對曰䧟君於敗敗而不死又使失刑非人臣也臣而¶
不臣行将焉入十一月晉侯歸丁丑殺慶鄭而後入是¶
嵗晉又饑秦伯又餼之粟曰吾怨其君而矜其民且吾¶
聞唐叔之封也箕子曰其後必大晉其庸可冀乎姑樹¶
徳焉以待能者於是秦始征晉河東置官司焉(國語公/在秦三)¶
(月聞秦将成乃使郤乞告呂甥呂甥教之言令國人於/朝曰君使乞告二三子曰秦将歸寡人寡人不足以辱)¶
(社稷二三子其改置以代圉也且賞以説衆衆皆哭馬/作轅田吕甥致衆而告之曰吾君慙焉其亡之不恤而)¶
<pb:KR2c0021_WYG_051-45b>¶
(羣臣是憂不亦恵乎君猶在外若何衆曰何為而可吕/甥曰以韓之病兵甲盡矣若征繕以輔孺子以為君援)¶
(雖四鄰之聞之也䘮君有君羣臣輯睦兵甲益多好我/者勸惡我者懼庶有益乎衆皆説焉作州兵吕甥逆君)¶
(於秦穆公訊之曰晉國龢乎對曰不龢公曰何故對曰/其小人不念其君之辠而悼其父兄子弟之死䘮者不)¶
(憚征繕以立孺子曰必報吾讎寜事齊楚齊楚又交輔/之其君子思其君且知其辠曰必事秦有死無它故不)¶
(龢比其龢之而来故乆公曰而無来吾固将歸君國謂/君何對曰小人曰不免君子則不公曰何故對曰小人)¶
(忌而不思願従其君而與報秦是故云其君子則不曰/吾君之入也君之恵也䏻納之則能執之䏻執之則䏻)¶
(釋之徳莫厚焉恵莫大焉納而不遂廢而不起以徳為/怨君其不然秦君曰然乃改館晉君饋七牢焉公未至)¶
(蛾晳謂慶鄭曰君之止子之辠也今君将来子何俟慶/鄭曰鄭也聞之曰軍敗死之将止死之二者不行又重)¶
<pb:KR2c0021_WYG_051-46a>¶
(之以誤人而䘮其君有大辠三将安適君若来将待刑/以快君志君若不来将獨伐秦不得君必死之此所待)¶
(也臣得其志而使君瞢是犯也君行犯猶失其國而况/臣乎公至於絳郊聞慶鄭止使家僕徒召之曰鄭也有)¶
(辠猶在乎慶鄭曰臣怨君始入而報徳不降降而聼諫/不戰戰而用良不敗既敗而誅又失有辠不可以封國)¶
(臣是以待即刑以成君政君曰刑之慶鄭曰下有直言/臣之行也上有直刑君之明也臣行君眀國之利也君)¶
(雖弗行必自殺也蛾晳諫曰臣聞之奔刑之臣不若教/之以報讎君盇赦之以報於秦梁由靡曰不可我能行)¶
(之秦豈不䏻且戰不勝而報之以賊不武出戰不克入/䖏不安不知成而反之不信失刑亂政不威出不䏻用)¶
(入不能治敗國且殺孺子不若刑之君曰斬鄭無使自/殺家僕徒曰有君不忌有臣死刑其聞賢於刑之梁由)¶
(靡曰夫君政刑是以治民不聞命而擅進退犯政也快/意䘮君犯刑也鄭也賊而亂國不可失也且戰而自退)¶
<pb:KR2c0021_WYG_051-46b>¶
(退而自殺臣得其志君失其刑後不可用也君命司馬/説刑之司馬説進三軍之士而數慶鄭曰夫韓之誓曰)¶
(失次犯令死将止不面夷死偽言誤衆死今鄭失次犯/令而辠一也鄭擅進退而辠二也女誤梁由靡使失秦)¶
(公而辠三也君親止女不面夷而辠四也鄭也就刑慶/鄭曰説三軍之士皆在有人䏻坐待刑而不䏻面夷趣)¶
(行事乎丁丑斬慶鄭乃入絳十五年恵公䘚懐公立秦/乃召重耳於楚而納之晉人殺懐公於高梁而授重耳)¶
(實為文公○左傳其辭簡國語/其辭繁是左國優劣之分也)　(十六/年)秋狄侵晉取狐¶
廚受鐸渉汾及昆都因晉敗也　(十七/年)夏晉太子圉為¶
質于秦秦歸河東而妻之恵公之在梁也梁伯妻之梁¶
嬴孕過期卜招父與其子卜之其子曰将生一男一女¶
<pb:KR2c0021_WYG_051-47a>¶
招曰然男為人臣女為人妾故名男曰圉女曰妾及子¶
圉西質妾為宦女焉　(二十/二年)晉大子圉為質於秦将逃¶
歸謂嬴氏曰與子歸乎對曰子晉大子而辱於秦子之¶
欲歸不亦宜乎寡君之使婢子侍執巾櫛以固子也従¶
子而歸棄君命也不敢従亦不敢言遂逃歸　(二十/三年)九¶
月晉恵公䘚懐公命無從亡人期期而不至無赦狐突¶
之子毛及偃従重耳在秦弗召冬懐公執狐突曰子来¶
則免對曰子之䏻仕父教之忠古之制也策名委質貳¶
<pb:KR2c0021_WYG_051-47b>¶
乃辟也今臣之子名在重耳有年數矣若又召之教之¶
貳也父教子貳何以事君刑之不濫君之眀也臣之願¶
也淫刑以逞誰則無罪臣聞命矣乃殺之卜偃稱疾不¶
出曰周書有之乃大眀服已則不眀而殺人以逞不亦¶
難乎民不見徳而唯戮是聞其何後之有¶
　¶
　¶
　繹史卷五十一上¶
#+PROPERTY: JUAN 卷五十一下
<pb:KR2c0021_WYG_051-48a>¶
欽定四庫全書¶
　繹史卷五十一下　　　靈壁縣知縣馬驌撰¶
　　晉文公霸業(下/)　(襄公繼霸附/)¶
史記晉文公重耳晉獻公之子也自少好士年十七有¶
賢士五人曰趙衰狐偃咎犯文公舅也賈佗先軫魏武¶
子自獻公為太子時重耳固已成人矣獻公即位重耳¶
年二十一獻公十三年以驪姬故重耳備蒲城守秦獻¶
公二十一年獻公殺太子申生驪姬讒之恐不辭獻公¶
<pb:KR2c0021_WYG_051-48b>¶
而守蒲城獻公二十二年獻公使宦者履鞮趣殺重耳¶
重耳踰垣宦者逐斬其衣袪重耳遂奔狄狄其母國也¶
是時重耳年四十三從此五士其餘不名者數十人¶
左傳晉公子重耳之及於難也晉人伐諸蒲城蒲城人¶
欲戰重耳不可曰保君父之命而享其生祿於是乎得¶
人有人而校罪莫大焉吾其奔也遂奔狄從者狐偃趙¶
衰顛頡魏武子司空季子狄人伐廧咎如獲其二女叔¶
隗季隗納諸公子公子取季隗生伯鯈叔劉以叔隗妻¶
<pb:KR2c0021_WYG_051-49a>¶
趙衰生盾將適齊謂季隗曰待我二十五年不來而後¶
嫁對曰我二十五年矣又如是而嫁則就木焉請待子¶
處狄十二年而行過衛衛文公不禮焉出於五鹿乞食¶
於野人野人與之塊公子怒欲鞭之子犯曰天賜也稽¶
首受而載之及齊齊桓公妻之有馬二十乘公子安之¶
從者以為不可将行謀於桑下蠶妾在其上以告姜氏¶
姜氏殺之而謂公子曰子有四方之志其聞之者吾殺¶
之矣公子曰無之姜曰行也懐與安實敗名公子不可¶
<pb:KR2c0021_WYG_051-49b>¶
姜與子犯謀醉而遣之醒以戈逐子犯及曹曹共公聞¶
其駢脅欲觀其裸浴薄而觀之僖負羈之妻曰吾觀晉¶
公子之從者皆足以相國若以相夫子必反其國反其¶
國必得志於諸侯得志於諸侯而誅無禮曹其首也子¶
盍蚤自貳焉乃饋盤飧寘璧焉公子受飧反璧及宋宋¶
襄公贈之以馬二十乗及鄭鄭文公亦不禮焉叔詹諫¶
曰臣聞天之所啟人弗及也晉公子有三焉天其或者¶
將建諸君其禮焉男女同姓其生不蕃晉公子姬出也¶
<pb:KR2c0021_WYG_051-50a>¶
而至於今一也離外之患而天不靖晉國殆將啟之二¶
也有三士足以上人而從之三也晉鄭同儕其過子弟¶
固將禮焉况天之所啟乎弗聽及楚楚子饗之曰公子¶
若反晉國則何以報不穀對曰子女玉帛則君有之羽¶
毛齒革則君地生焉其波及晉國者君之餘也其何以¶
報君曰雖然何以報我對曰若以君之靈得反晉國晉¶
楚治兵遇於中原其辟君三舍若不獲命其左執鞭弭¶
右屬櫜鞬以與君周旋子玉請殺之楚子曰晉公子廣¶
<pb:KR2c0021_WYG_051-50b>¶
而儉文而有禮其從者肅而寛忠而能力晉侯無親内¶
外惡之吾聞姬姓唐叔之後其後衰者也其將由晉公¶
子乎天将興之誰能廢之違天必有大咎乃送諸秦秦¶
伯納女五人懐嬴與焉奉匜沃盥既而揮之怒曰秦晉¶
匹也何以卑我公子懼降服而囚他日公享之子犯曰¶
吾不如衰之文也請使衰從公子賦河水公賦六月趙¶
衰曰重耳拜賜公子降拜稽首公降一級而辭焉衰曰¶
君稱所以佐天子者命重耳重耳敢不拜¶
<pb:KR2c0021_WYG_051-51a>¶
國語文公在翟十二年狐偃曰日吾來此也非以翟為¶
榮可以成事也吾曰奔而易達困而有資休以擇利可¶
以戾也今戾久矣戾久将底底箸滯滛誰能興之盍速¶
行乎吾不適齊楚避其逺也蓄力一紀可以逺矣齊侯¶
長矣而欲親晉管仲沒矣多讒在側謀而無正衷而思¶
始夫必追擇前言求善以終厭邇遂逺逺人入服不為¶
郵矣㑹其季年可也兹可以親皆以為然乃行過五鹿¶
乞食於野人野人舉塊以與之公子怒將鞭之子犯曰¶
<pb:KR2c0021_WYG_051-51b>¶
天賜也民以土服又何求焉天事必象十有二年必獲¶
此土二三子志之嵗在夀星及鶉尾其有此土乎天以¶
命矣復於夀星必獲諸侯天之道也由是始之有此其¶
以戊申乎所以申土也再拜稽首受而載之遂適齊齊¶
侯妻之甚善焉有馬二十乗將死於齊而已矣曰民生¶
安樂誰知其它桓公卒孝公即位諸侯畔齊子犯知齊¶
之不可以動而知文公之安齊而有終焉之志也欲行¶
而患之與從者謀於桑下蠶妾在焉莫知其在也妾告¶
<pb:KR2c0021_WYG_051-52a>¶
姜氏姜氏殺之而言於公子曰從者將以子行其聞之¶
者吾已除之矣子必從之不可以貳貳無成命詩云上¶
帝臨女無貳爾心先王其知之矣貳將可乎子去晉難¶
而極於此自子之行晉無寜嵗民無成君天未喪晉無¶
異公子有晉國者非子而誰子其勉之上帝臨子矣貳¶
必有咎公子曰吾不動矣必死於此姜曰不然周詩曰¶
莘莘征夫每懐靡及夙夜征行不遑啟處猶懼無及况¶
其順身縱欲懐安將何及矣人不求及其能及乎日月¶
<pb:KR2c0021_WYG_051-52b>¶
不處人誰獲安西方之書有之曰懐與安實疚大事鄭¶
詩云仲可懐也人之多言亦可畏也昔管敬仲有言小¶
妾聞之曰畏威如疾民之上也從懐如流民之下也見¶
懐思威民之中也畏威如疾乃能威民威在民上弗畏¶
有刑從懐如流去威逺矣故謂之下其在辟也吾從中¶
也鄭詩之言吾其從之此大夫管仲之所以紀綱齊國¶
裨輔先君而成覇者也子而棄之不亦難乎齊國之政¶
敗矣晉之無道久矣從者之謀忠矣時日及矣公子幾¶
<pb:KR2c0021_WYG_051-53a>¶
矣君國可以濟百姓而釋之者非人也敗不可處時不¶
可失忠不可棄懐不可從子必速行吾聞晉之始封也¶
嵗在大火閼伯之星也實紀商人商之饗國三十一王¶
瞽史之記曰唐叔之世將如商數今未半也亂不長世¶
公子唯子子必有晉若何懐安公子弗聽姜與子犯謀¶
醉而載之以行醒以戈逐子犯曰若無所濟吾食舅氏¶
之肉其知厭乎舅犯走且對曰若無所濟余未知死所¶
誰能與豺狼争食若克有成公子無亦晉之柔嘉是以¶
<pb:KR2c0021_WYG_051-53b>¶
甘食偃之肉腥臊將焉用之遂行過衛衛文公有邢翟¶
之虞不能禮焉寗荘子言於公曰夫禮國之紀也親民¶
之結也善德之建也國無紀不可以終民無結不可以¶
固德無建不可以立此三者君之所慎也今君棄之無¶
乃不可乎晉公子善人也而衛親也君不禮焉棄三德¶
矣臣故云君其圖之康叔文之昭也唐叔武之穆也周¶
之大功在武天胙將在武族茍姬未絶周室而俾守天¶
聚者必武族也武族唯晉實昌晉𦙍公子實德晉仍無¶
<pb:KR2c0021_WYG_051-54a>¶
道天胙有德晉之守祀必公子也若復而脩其德鎮撫¶
其民必獲諸侯以討無禮君弗蚤圖衛而在討小人是¶
懼敢不盡心公弗聽自衛過曹曹共公亦不禮焉聞其¶
骿脅欲觀其状止其舍諜其將浴設微薄而觀之僖負¶
羇之妻言於負羇曰吾觀晉公子賢人也其從者皆國¶
相也以相一人必得晉國得晉國而討無禮曹其首誅¶
也子盍蚤自貳焉僖負羇餽飧寘璧焉公子受飧反璧¶
負羇言於曹伯曰夫晉公子在此君之匹也君不亦禮¶
<pb:KR2c0021_WYG_051-54b>¶
焉曹伯曰諸侯之亡公子其多矣誰不過此亡者皆無¶
禮者也余焉能盡禮焉對曰臣聞之愛親明賢政之榦¶
也禮賔矜窮禮之宗也禮以紀政國之常也失常不立¶
君所知也國君無親國以為親先君叔振出自文王晉¶
祖唐叔出自武王文武之功實建諸姬故二王之嗣世¶
不廢親今君棄之是不愛親也晉公子生十七年而亾¶
卿材三人從之可謂賢矣而君蔑之是不明賢也晉公¶
子之亡不可不憐也比之賔客不可不禮也失此二者¶
<pb:KR2c0021_WYG_051-55a>¶
是不禮賔不憐窮也守天之聚将施於宜宜而不施聚¶
必有闕玉帛酒食猶糞土也愛糞土以毁三常失位而¶
闕聚是之不難無乃不可乎君其圖之公弗聽公子過¶
宋與司馬公孫固相善公孫固言於襄公曰晉公子亡¶
長幼矣而好善不厭父事狐偃師事趙衰而長事賈它¶
狐偃其舅也而惠以有謀趙衰其先君之戎御趙氏之¶
弟也而文以忠貞賈它公族也而多識以恭敬此三人¶
者實左右之公子居則下之動則咨焉成幼而不倦殆¶
<pb:KR2c0021_WYG_051-55b>¶
有禮矣樹於有禮必有艾商頌曰湯降不遲聖敬日躋¶
降有禮之謂也君其圖之襄公從之贈以馬二十乘公¶
子過鄭鄭文公亦不禮焉叔詹諫曰臣聞之親有天用¶
前訓禮兄弟資窮困天所福也今晉公子有三胙焉天¶
將啟之同姓不婚惡不殖也狐氏出自唐叔狐姬伯行¶
之子也實生重耳成而儁才離違而得所久約而無釁¶
一也同出九人唯重耳在離外之患而晉國不靖二也¶
晉侯日載其怨外内棄之重耳日載其德狐趙謀之三¶
<pb:KR2c0021_WYG_051-56a>¶
也在周頌曰天作髙山大王荒之荒大之也大天所作¶
可謂親有天矣晉鄭兄弟也吾先君武公與晉文侯勠¶
力一心股肱周室夾輔平王平王勞而德之而賜之盟¶
質曰世相起也若親有天獲三胙者可謂大天若用前¶
訓文侯之功武公之業可謂前訓若禮兄弟晉鄭之親¶
王之遺命可謂兄弟若資窮困亡在長幼還軫諸侯可¶
謂窮困棄此四者以徼天禍無乃不可乎君其圖之弗¶
聽叔詹曰若不禮焉則請殺之諺曰黍稷無成不能為¶
<pb:KR2c0021_WYG_051-56b>¶
榮黍不為黍不能蕃廡稷不為稷不能蕃殖所生不疑¶
唯德之基公弗聽遂如楚楚成王以周禮享之九獻庭¶
實旅百公子欲辭子犯曰天命也君其饗之亡人而國¶
薦之非敵而君設之非天誰啟之心既饗楚子問於公¶
子曰子若克復晉國何以報我公子再拜稽首對曰子¶
女玉帛則君有之羽旄齒革則君地生焉其波及晉國¶
者君之餘也又何以報王曰雖然不穀願聞之對曰若¶
以君之靈得復晉國晉楚治兵㑹於中原其避君三舍¶
<pb:KR2c0021_WYG_051-57a>¶
若不獲命其左執鞭弭右屬櫜鞬以與君周旋令尹子¶
玉曰請殺晉公子弗殺而反晉國必懼楚師王曰不可¶
楚師之懼我不修也我之不德殺之何為天之胙楚誰¶
能懼之楚不可胙冀州之土其無令君乎且晉公子敏¶
而有文約而不諂三才傅之天胙之矣天之所興誰能¶
禦之子玉曰則請止狐偃王曰不可曹詩曰彼己之子¶
不遂其媾郵之也夫郵而效之郵又甚焉效郵非義也¶
於是懐公自秦逃歸秦伯召公子於楚楚子厚幣以送¶
<pb:KR2c0021_WYG_051-57b>¶
公子於秦秦伯歸女五人懐嬴與焉公子使奉匜沃盥¶
既而揮之嬴怒曰秦晉匹也何以卑我公子懼降服囚¶
命秦伯見公子曰寡人之適此為才子圉之辱備嬪嬙¶
焉欲以成婚而懼離其惡名非此則無故不敢以禮致¶
之歡之故也公子有辱寡人之辠唯命是聼公子欲辭¶
司空季子曰同姓為兄弟黄帝之子二十五人其同姓¶
者二人而已唯青陽與夷鼓皆為己姓青陽方雷氏之¶
甥也夷鼓彤魚氏之甥也其同生而異姓者四母之子¶
<pb:KR2c0021_WYG_051-58a>¶
别為十二姓凡黄帝之子二十五宗其得姓者十四人¶
為十二姓姬酉祈已滕葴任荀僖姞儇依是也唯青陽¶
與倉林氏同於黄帝故皆為姬姓同德之難也如是昔¶
少典取於有蟜氏生黄帝炎帝黄帝以姬水成炎帝以¶
姜水成成而異德故黄帝為姬炎帝為姜二帝用師以¶
相濟也異德之故也異姓則異德異德則異類異類雖¶
近男女相及以生民也同姓則同德同德則同心同心¶
則同志同志雖逺男女不相及畏黷敬也黷則生怨怨¶
<pb:KR2c0021_WYG_051-58b>¶
亂毓灾灾毓滅姓是故取妻避其同姓畏亂灾也故異¶
德合姓同德合義義以道利利以阜姓姓利相更成而¶
不遷乃能攝固保其土方今子於子圉道路之人也取¶
其所棄以濟大事不亦可乎公子謂子犯曰何如對曰¶
將奪其國何有於妻唯秦所命從也謂子餘曰何如對¶
曰禮志有之曰將有請於人必先有入焉欲人之愛己¶
也必先愛人欲人之從己也必先從人無德於人而求¶
用於人辠也今將婚媾以從秦受好以愛之聽從以德¶
<pb:KR2c0021_WYG_051-59a>¶
之懼其未可也又何疑焉乃歸女而納幣且逆之他日¶
秦伯將饗公子公子使子犯從子犯曰吾不如衰之文¶
也請使衰從乃使子餘從秦伯饗公子如饗國君之禮¶
子餘相如賔卒事秦伯謂其大夫曰為禮而不終恥也¶
中不勝貌恥也華而不實恥也不度而施恥也施而不¶
濟恥也恥門不閉不可以封非此用師則無所矣二三¶
子敬乎明日燕秦伯賦采叔子餘使公子降拜秦伯降¶
辭子餘曰君以天子之命服命重耳重耳敢有安志敢¶
<pb:KR2c0021_WYG_051-59b>¶
不降拜成拜卒登子餘使公子賦黍苗子餘曰重耳之¶
卬君也若黍苗之卬隂雨也若君實庇䕃膏澤之使能¶
成嘉穀薦在宗廟君之力也君若昭先君之榮東行濟¶
河整師以復疆周室重耳之望也重耳若獲集德而歸¶
載使主晉民成封國其何實不從君若恣志以用重耳¶
四方諸侯其誰不惕惕以從君命秦伯歎曰是子將有¶
焉豈專在寡人乎秦伯賦鳩飛公子賦河水秦伯賦六¶
月子餘使公子降拜秦伯降辭子餘曰君稱所以佐天¶
<pb:KR2c0021_WYG_051-60a>¶
子匡王國者以命重耳重耳敢有惰心敢不從德(符子/公子)¶
(重耳奔齊與五臣游乎大澤之中見蜘蛛布網曵繩執/豸而食之公子重耳乃撫僕之手駐駟而觀之顧其臣)¶
(咎犯曰此蟲也智之德薄矣而猶役其智布其網曵其/繩執豸以食之况乎人之智而不能廓垂天之網布絡)¶
(地之繩以供方丈之御是曽不如蜘蛛之智孰不可謂/之人乎咎犯曰公子慎勿言也君終行之則有邦有嗣)¶
(也欲淮南子晋公子重耳過曹曹/君  見其骿脅使之袒而捕魚)公子親筮之曰尚有¶
晉國得貞屯悔豫皆八也筮史占之皆曰不吉閉而不¶
通爻無為也司空季子曰吉是在易皆利建侯不有晉¶
國以輔王室安能建侯我命筮曰尚有晉國筮告我曰¶
<pb:KR2c0021_WYG_051-60b>¶
利建侯得國之務也吉孰大焉震車也坎水也坤土也¶
屯厚也豫樂也車班外内順以訓之泉原以資之土厚¶
而樂其實不有晉國何以當之震雷也車也坎勞也水¶
也衆也主雷與車而尚水與衆車有震武也衆而順文¶
也文武具厚之至也故曰屯其繇曰元亨利貞勿用有¶
攸往利建侯主震雷長也故曰元衆而順嘉也故曰亨¶
内有震雷故利貞車上水下必伯小事不濟壅也故曰¶
勿用有攸往一夫之行也衆順而有武威故曰利建侯¶
<pb:KR2c0021_WYG_051-61a>¶
坤母也震長男也母老子彊故曰豫其&KR2271;曰利建侯行¶
師居樂出威之謂也是二者得國之卦也十月惠公卒¶
詩我送舅氏曰至渭陽何以贈之路車乘黄我送舅氏¶
悠悠我思何以贈之瓊瑰玉佩(詩序渭陽康公念母也/康公之母晉獻公之女)¶
(文公遭麗姬之難未反而秦姬卒穆公納文公康公時/為太子贈送文公于渭之陽念母之不見也我見舅氏)¶
(如母存焉及其即/位思而作是詩也)¶
左傳二十四年春王正月秦伯納之不書不告入也及¶
河子犯以璧授公子曰臣負羈絏從君巡於天下臣之¶
<pb:KR2c0021_WYG_051-61b>¶
罪甚多矣臣猶知之而况君乎請由此亡公子曰所不¶
與舅氏同心者有如白水投其璧於河(國語十二月秦/伯納公子及河)¶
(子犯授公子載璧曰臣從君還軫巡於天下惡其多矣/臣猶知之而况君乎不忍其死請由此亾公子曰所不)¶
(與舅氏同心者有如河水沈璧以質人史記重耳出亾/凡十九嵗而得入時年六十二矣晉  多附焉文公元)¶
(年春秦送重耳至河咎犯曰臣從君周旋天下過亦多/矣臣猶知之况於君乎請從此去矣重耳曰若反國所)¶
(不與子犯共者河伯視之乃投璧河中以與子犯盟是/時介子推従在船中乃笑曰天實開公子而子犯以為)¶
(己功而要市於君固足羞/也吾不忍與同位乃自隠)¶
韓非子文公反國至河令籩豆捐之席蓐捐之手足胼¶
<pb:KR2c0021_WYG_051-62a>¶
胝面目黧黑者後之咎犯聞之而夜哭公曰寡人出亡¶
二十年乃今得反國咎犯聞之不喜而哭意不欲寡人¶
反國邪犯對曰籩豆所以食也席蓐所以臥也而君捐¶
之手足胼胝面目黧黑勞有功者也而君後之今臣有¶
與在後中不勝其哀故哭且臣為君行詐偽以反國者¶
衆矣臣尚自惡也而况於君再拜而辭文公止之曰諺¶
曰築社者攓撅而置之端冕而祀之今子與我取之而¶
不與我治之與我置之而不與我祀之焉可觧左驂而¶
<pb:KR2c0021_WYG_051-62b>¶
盟于河¶
國語董因迎公於河公問焉曰吾其濟乎對曰嵗在大¶
梁將集天行元年始受實沈之星也實沈之虛晉人是¶
居所以興也今君當之無不濟矣君之行也嵗在大火¶
大火閼伯之星也是謂大辰辰以成善后稷是相唐叔¶
以封瞽史記曰嗣續其祖如穀之滋必有晉國臣筮之¶
得泰之八曰是謂天地配亨小往大來今及之矣何不¶
濟之有且以辰出而以参入皆晉祥也而天之大紀也¶
<pb:KR2c0021_WYG_051-63a>¶
濟且秉成必霸諸侯子孫頼之君無懼矣¶
左傳濟河圍令狐入桑泉取臼衰二月甲午晉師軍于¶
廬栁秦伯使公子摯如晉師師退軍于郇辛丑狐偃及¶
秦晉之大夫盟于郇壬寅公子入于晉師丙午入于曲¶
沃丁未朝于武宫戊申使殺懐公于髙梁不書亦不告¶
也(國語公子濟河召令狐臼衰桑泉皆降晉人懼懐公/奔髙梁吕甥冀芮帥師甲午軍於廬栁秦伯使公子)¶
(摯如師師退次於郇辛丑狐偃及秦晉大夫盟於郇壬/寅公入於晉師甲辰秦伯還丙午入於曲沃丁未入於)¶
(絳即位于武宫戊/申刺懐公於髙梁)呂郤畏偪將焚公宫而弑晉侯寺人¶
<pb:KR2c0021_WYG_051-63b>¶
披請見公使讓之且辭焉曰蒲城之役君命一宿女即¶
至其後余從狄君以田渭濵女為惠公來求殺余命女¶
三宿女中宿至雖有君命何其速也夫袪猶在女其行¶
乎對曰臣謂君之入也其知之矣若猶未也尺将及難¶
君命無二古之制也除君之惡唯力是視蒲人狄人余¶
何有焉今君即位其無蒲狄乎齊桓公置射鉤而使管¶
仲相君若易之何辱命焉行者甚衆豈唯刑臣公見之¶
以難告三月晉侯潛㑹秦伯于王城己丑晦公宫火瑕¶
<pb:KR2c0021_WYG_051-64a>¶
甥郤芮不獲公乃如河上秦伯誘而殺之(國語初獻公/使寺人勃鞮)¶
(伐公於蒲城文公踰垣勃鞮斬其袪及入勃鞮求見公/辭焉曰驪姬之讒爾射余於屏内困余於蒲城斬余衣)¶
(袪又為惠公從余於渭濵命曰三日若宿而至若干二/命以求殺余余於伯楚屢困何舊怨也退而思之異日)¶
(見我對曰吾以君為已知之矣故入猶未之知又將出/矣事君不貳是謂臣好惡不易是謂君君君臣臣是謂)¶
(明訓明訓能終民之主也二君之世蒲人翟人余何有/焉除君之所惡唯力所及何貳之有今君即位其無蒲)¶
(狄乎伊尹放大甲而卒以為明王管仲賊桓公而卒以/為侯伯乾時之役申孫之矢集於桓鉤鉤近於祛而無)¶
(怨言佐相以終克成令名今君之德宇何不寛裕也惡/其所好其能久矣君實不能明訓而棄民主余辠戾之)¶
(人也又何患焉且不見我君其無悔乎於是吕甥冀芮/畏偪悔納公謀作亂將以己丑焚公宫公出救火而遂)¶
<pb:KR2c0021_WYG_051-64b>¶
(殺之伯楚知之故求見公公懼遽見之曰豈不如女言/然是吾惡心也吾請去之伯楚以吕郤之謀告公公懼)¶
(乘馹自下脱㑹秦伯於王城告之亂故及己丑公宫火/二子求公不獲遂如河上秦伯誘而殺之  韓非子或)¶
(曰齊晉絶祀不亦宜乎齊桓能用管仲之功而忘射鉤/之怨文公能聽寺人之言而弃斬袪之罪桓公文公能)¶
(容二子者也後世之君明不及二公後世之臣賢不如/二子以不忠之臣事不明之君君不知則有燕操子罕)¶
(田常之賊知之則以管仲寺人自觧君必不誅而自以/為有桓文之德是臣讎君而明不能燭多假之資自以)¶
(為賢而不戒則雖無後嗣不亦可乎且寺人之言也直/飾君今而不貳者則是貞於君也死君復生臣不愧而)¶
(後為貞今惠公朝卒而暮事文公寺入之/不貳何如○不以成敗論人非也善辯矣)晉侯逆夫人¶
嬴氏以歸秦伯送衛於晉三千人實紀綱之僕¶
<pb:KR2c0021_WYG_051-65a>¶
國語元年春公及夫人嬴氏至自王城秦伯納衛三千¶
人實紀綱之僕公屬百官賦職任功棄責薄斂施舍分¶
寡救乏振滯匡困資無輕關易道通商寛䢉茂穯勸分¶
省用足財利器明德以厚民性舉善援能官方定物正¶
名育類昭舊族愛親戚明賢良尊貴寵賞功勞事耉老¶
禮賔旅友故舊胥籍狐箕欒郤柏先羊舌董韓寔掌近¶
官諸姬之良掌其中官異姓之能掌其逺官公食貢大¶
夫食邑士食田庶人食力工商食官皁隷食職官宰食¶
<pb:KR2c0021_WYG_051-65b>¶
加政平民阜財用不匱(○似/内傳)¶
左傳初晉侯之豎頭湏守藏者也其出也竊藏以逃盡¶
用以求納之及入求見公辭焉以沐謂僕人曰沐則心¶
覆心覆則圖反宜吾不得見也居者為社稷之守行者¶
為羈絏之僕其亦可也何必罪居者國君而讎匹夫懼¶
者甚衆矣僕人以告公遽見之(國語文公之出也豎頭須守蔵者/也不從公入乃求見公辭焉以沐)¶
(謂謁者曰沐則心覆心覆則圖反宜吾不得見也從者/為羈紲之僕居者為社稷之守何必辠居者國君而讎)¶
(匹夫懼者衆矣謁/者以告公遽見之)¶
<pb:KR2c0021_WYG_051-66a>¶
韓詩外傳晉文公重耳亡過曹里鳧湏從因盜重耳資¶
而亡重耳無糧餒不能行子推割股肉以食重耳然後¶
能行及重耳反國國中多不附重耳者於是里鳧湏造¶
見曰臣能安晉國文公使人應之曰子尚何面目來見¶
寡人欲安晉也里鳧湏曰君沐邪使者曰否鳧湏曰臣¶
聞沐者其心倒心倒者其言悖今君不沐何言之悖也¶
使者以聞文公見之里鳧湏仰首曰離國久臣民多過¶
君君反國而民皆自危里鳧湏又襲竭君之資避於深¶
<pb:KR2c0021_WYG_051-66b>¶
山而君以餒介子推割股天下莫不聞臣之為賊亦大¶
矣罪至十族未足塞責然君誠赦之罪與驂乗遊於中¶
國百姓見之必知不念舊惡人自安矣於是文公大說¶
從其計使驂乗於國中百姓見之皆曰夫里鳧湏且不¶
誅而驂乗吾何懼也是以晉國大寧¶
左傳晉侯賞從亡者介之推不言祿祿亦弗及推曰獻¶
公之子九人唯君在矣惠懐無親外内棄之天未絶晉¶
必將有主主晉祀者非君而誰天實置之而二三子以¶
<pb:KR2c0021_WYG_051-67a>¶
為己力不亦誣乎竊人之財猶謂之盜况貪天之功以¶
為己力乎下義其罪上賞其姦上下相䝉難與處矣其¶
母曰盍亦求之以死誰懟對曰尤而效之罪又甚焉且¶
出怨言不食其食其母曰亦使知之若何對曰言身之¶
文也身將隠焉用文之是求顯也其母曰能如是乎與¶
女偕隠遂隠而死晉侯求之不獲以緜上為之田曰以¶
志吾過且旌善人¶
史記文公脩政施惠百姓賞從亡者及功臣大者封邑¶
<pb:KR2c0021_WYG_051-67b>¶
小者尊爵未盡行賞周襄王以弟帶難出居鄭地來告¶
急晉晉初定欲發兵恐他亂起是以賞從亾未至隠者¶
介子推推亦不言祿祿亦不及介子推從者憐之乃懸¶
書宫門曰龍欲上天五蛇為輔龍已升雲四蛇各入其¶
宇一蛇獨怨終不見處所文公出見其書曰此介子推¶
也吾方憂王室未圖其功使人召之則亡遂求所在聞¶
其入緜上山中於是文公環緜上山中而封之以為介¶
推田號曰介山以記吾過且旌善人(吕氏春秋晉文公/反國介子推不肯)¶
<pb:KR2c0021_WYG_051-68a>¶
(受賞自為賦詩曰有龍於飛周徧天下五蛇從之為之/丞輔龍反其鄉得其處所四蛇從之得其露雨一蛇羞)¶
(之橋死於中野懸書公門而伏於山下文公聞之曰譆/此必介子推也避舍變服令士庶人曰有善得介子推)¶
(者爵上卿田百萬或遇之山中負釡蓋簦問焉曰請問/介子推安在應之曰夫介子推茍不欲見而欲隱吾獨)¶
(焉知之遂背而行終身不見陵新序晉文公反國酌士/大夫酒召咎犯而將之召艾  而相之授田百萬介子)¶
(推無爵齒而就位觴三行介子推奉觴而起曰有龍矯/矯將失其所有虵從之周流天下龍既入深淵得其安)¶
(所虵脂盡乾獨不得甘雨此何謂也文公曰嘻是寡人/之過也吾為子爵與待旦之朝也吾為子田與河東陽)¶
(之間介子推曰推聞君子之道謁而得位道士不居也/爭而得財㢘士不受也遂去而之介山之上文公使人)¶
(求之不得為之避寝三月號呼朞年詩曰逝将去汝適/彼樂郊樂郊樂郊誰之永號此之謂也文公待之不肯)¶
<pb:KR2c0021_WYG_051-68b>¶
(出求之不能得以謂焚其山宜出及焚其山遂不出而/焚死  說苑從者憐之乃懸書宫門曰有龍矯矯頃失)¶
(其所五蛇從之周徧天下龍饑無食一蛇割股龍反其/淵安其壤土四蛇入穴皆有處所一蛇無穴號於中野)¶
(○龍蛇之歌諸書各别備載以志同異無琴操介子綏/割其腓股以餌重耳重耳復國子綏獨  所得綏甚怨)¶
(恨乃作龍蛇之歌以感之終匿於山文公令燔山求之/子綏遂抱木而燒死文公令民五月五日不得發火)¶
(韓非子介子推無爵祿而義隨文公不忍口腹而仁割/其肌故人主結其德書圖著其名  淮南子介子歌龍)¶
(蛇而文君垂泣或拾遺記晉文公焚林以求介之推有/白鵶遶煙而噪  集之推之側火不能焚晉人嘉之起)¶
(一髙臺名曰思煙臺種仁夀木木似栢而枝長柔軟其/花堪食戒所焚之山數百里居人不得設網羅呼曰仁)¶
(烏遊列仙傳介子推者姓王名光隠而無名說趙成子/與  旦有黄雀在門上公子重耳異之與出居外十餘)¶
<pb:KR2c0021_WYG_051-69a>¶
(年勞苦不辭及還介山伯子常晨來呼推曰可去矣推/辭母入山中從伯子常遊文公遣人以玉帛禮之不出)¶
(後三十年見東海邊賣扇後莫知所在公說苑晉文公/出亡周流天下舟之僑去虞而從焉文  反國擇可爵)¶
(而爵之擇可祿而祿之舟之僑獨不與焉文公酌諸大/夫酒酒酣文公曰二三子盍為寡人賦乎舟之僑進曰)¶
(君子為賦小人請陳其辭辭曰有龍矯矯頃失其所一/蛇從之周流天下龍反其淵安寜其處一蛇耆乾獨不)¶
(得其所文公瞿然曰子欲爵邪請待旦日之期子欲祿/邪請今命廪人舟之僑曰請而得其賞㢘者不受也言)¶
(盡而名至仁者不為也今天油然作雲沛然下雨則苗/草興起莫之能禦今為一人言施一人猶為一塊土下)¶
(雨也土亦不生之矣遂歴階而去文公求之/不得終身誦甫田之詩○此亦介子推之訛)　從亡賤¶
臣壺叔曰君三行賞賞不及臣敢請罪文公報曰夫導¶
<pb:KR2c0021_WYG_051-69b>¶
我以仁義防我以德惠此受上賞輔我以行卒以成¶
立此受次賞矢石之難汗馬之勞此復受次賞若以力¶
事我而無補吾缺者此受次賞三賞之後故且及子晉¶
人聞之皆說(説苑晉文公亡時陶叔狐從文公反國行/三賞而不及陶叔狐陶叔狐見咎犯曰吾)¶
(從君而亡十有三年顔色黎黒手足胼胝今君反國行/三賞而不及我也意者君㤀我與我有大故與子試為)¶
(我言之君咎犯言之文公文公曰嘻我豈忘是子哉夫/髙明至賢徳行全誠耽我以道說我以仁暴浣我行昭)¶
(明我名使我為成人者吾以為上賞防我以禮誎我以/誼蕃援我使我不得為非數引我而請於賢人之門吾)¶
(以為次賞夫勇壮强禦難在前則居前難在後則居後/免我於患難之中者吾又以為之次且子獨不聞乎死)¶
<pb:KR2c0021_WYG_051-70a>¶
(人者不如存人之身亡人者不如存人之國三行賞之/後而勞苦之士次之夫勞苦之士是子固為首矣豈敢)¶
(忘子哉周内史叔輿聞之曰文公其霸/乎昔先王先德而後力文公其當之矣)¶
國語襄王使大宰文公及内史興賜晉文公命上卿逆¶
於境晉侯郊勞館諸宗廟饋九牢設庭燎及期命於武¶
宫設桑主布几筵大宰涖之晉侯端委以入大宰以王¶
命命冕服内史贊之三命而後即冕服既畢賔饗贈餞¶
如公命侯伯之禮而加之以宴好内史興歸以告王曰¶
晉不可不善也其君必霸逆王命敬奉禮義成敬王命¶
<pb:KR2c0021_WYG_051-70b>¶
順之道也成禮義德之則也則德以道諸侯諸侯必歸¶
之且禮所以觀忠信仁義也忠所以分也仁所以行也¶
信所以守也義所以節也忠分則均仁行則報信守則¶
固義節則度分均無怨行報無匱守固不偷節度不攜¶
若民不怨而財不匱令不偷而動不攜其何事不濟中¶
能應外忠也施三服義仁也守禮不滛信也行禮不疚¶
義也臣入晉境四者不失臣故曰晉侯其能禮矣王其¶
善之樹於有禮艾人必豐王從之使於晉者道相逮也¶
<pb:KR2c0021_WYG_051-71a>¶
及惠后之難王出在鄭晉侯納之襄王十六年立晉文¶
公二十一年以諸侯朝於衡雝且獻楚捷遂為踐土之¶
盟於是乎始霸¶
左傳(二十/五年)秋秦晉伐鄀楚鬭克屈禦寇以申息之師戍¶
商宻秦人過析隈入而係輿人以圍商宻昏而傅焉宵¶
坎血加書偽與子儀子邊盟者商宻人懼曰秦取析矣¶
戍人反矣乃降秦師秦師囚申公子儀息公子邊以歸¶
楚令尹子玉追秦師弗及遂圍陳納頓子于頓(公羊傳/何以不)¶
<pb:KR2c0021_WYG_051-71b>¶
(言遂兩之也也穀梁傳納者内弗受也圍一/事也納一事  而遂言之盖納頓子者陳也)　(二十/六年)宋¶
以其善於晉侯也叛楚即晉冬楚令尹子玉司馬子西¶
帥師伐宋圍緡(公羊傳邑不言圍此其言圍何刺道用/師也  穀梁傳伐國不言圍邑此其言)¶
(圍何也以吾用其師目/其事也非道用師也)　(二十/七年)楚子將圍宋使子文治¶
兵於暌終朝而畢不戮一人子玉復治兵於蒍終日而¶
畢鞭七人貫三人耳國老皆賀子文子文飲之酒蒍賈¶
尚幼後至不賀子文問之對曰不知所賀子之傳政於¶
子玉曰以靖國也靖諸内而敗諸外所獲幾何子玉之¶
<pb:KR2c0021_WYG_051-72a>¶
敗子之舉也舉以敗國將何賀焉子玉剛而無禮不可¶
以治民過三百乗其不能以入矣茍入而賀何後之有¶
冬楚子及諸侯圍宋宋公孫固如晉告急先軫曰報施¶
救患取威定霸於是乎在矣狐偃曰楚始得曹而新昏¶
於衛若伐曹衛楚必救之則齊宋免矣於是乎蒐于被¶
廬作三軍謀元帥趙衰曰郤縠可臣亟聞其言矣說禮¶
樂而敦詩書詩書義之府也禮樂德之則也德義利之¶
本也夏書曰賦納以言明試以功車服以庸君其試之¶
<pb:KR2c0021_WYG_051-72b>¶
乃使郤縠將中軍郤溱佐之使狐偃將上軍讓於狐毛¶
而佐之命趙衰為卿讓於欒枝先軫使欒枝將下軍先¶
軫佐之荀林父御戎魏犨為右(公羊傳此楚子也其稱/人何貶曷為貶為執宋)¶
(公貶故終僖之篇貶也諸穀梁傳楚人者楚子也其曰/人何也人楚子所以人  侯也其人諸侯何也不正其)¶
(信夷狄而伐中國也學國語公問元帥於趙衰對曰郤/縠可行年五十矣守  彌惇夫先王之法志德義之府)¶
(也夫德義生民之本也能惇篤者不忘百姓也請使郤/縠公從之公使趙衰為卿辭曰欒枝貞慎先軫有謀胥)¶
(臣多聞皆可以為輔臣弗若也乃使欒枝將下軍先軫/佐之取五鹿先軫之謀也郤縠卒使先軫代之胥臣佐)¶
(下/軍)晉侯始入而敎其民二年欲用之子犯曰民未知義¶
<pb:KR2c0021_WYG_051-73a>¶
未安其居於是乎出定襄王入務利民民懐生矣將用¶
之子犯曰民未知信未宣其用於是乎伐原以示之信¶
民易資者不求豐焉明徵其辭公曰可矣乎子犯曰民¶
未知禮未生其共於是乎大蒐以示之禮作執秩以正¶
其官民聽不惑而後用之出穀戍釋宋圍一戰而霸文¶
之敎也(國語文公即位二年欲用其民子犯曰民未知/義盍納天子以示之義乃納襄王於周公曰可)¶
(矣乎對曰民未知信盍伐原以示之信乃伐原曰可矣/乎對曰民未知禮盍大蒐備師尚禮以示之乃大蒐於)¶
(被廬作三軍使郤縠將中軍以為大政郤溱佐之子犯/曰可矣遂伐曹衛出榖戍釋宋圍敗楚師於城濮於是)¶
<pb:KR2c0021_WYG_051-73b>¶
(乎遂/伯)　二十八年春晉侯將伐曹假道於衛衛人弗許¶
還自南河濟侵曹伐衛正月戊申取五鹿(公羊傳曷為/再言晉侯非)¶
(兩之也然則何以不言遂未侵曹也未侵曹則其言侵/曹何致其意也其意侵曹則曷為伐衛晉侯将侵曹假)¶
(塗于衛衛曰不可得則固将伐/之也  穀梁傳再稱晉侯忌也)　二月晉郤縠卒原軫¶
將中軍胥臣佐下軍上德也晉侯齊侯盟于斂盂衛侯¶
請盟晉人弗許衛侯欲與楚國人不欲故出其君以說¶
于晉衛侯出居於襄牛公子買戍衛楚人救衛不克公¶
懼于晉殺子叢以說焉謂楚人曰不卒戍也(公羊傳不/卒戍者何)¶
<pb:KR2c0021_WYG_051-74a>¶
(不卒戍者内辭也不可使往也不可使往則其言戍衛/何遂公意也刺之者何殺之也殺之則曷為謂之刺之)¶
(内諱殺大夫謂之刺之也以穀梁傳先名後刺殺有罪/也公子啟曰不卒戍者可  卒也可以卒而不卒譏在)¶
(公子也刺/之可也)¶
詩彼候人兮何戈與祋彼其之子三百赤芾維鵜在梁¶
不濡其翼彼其之子不稱其服維鵜在梁不濡其咮彼¶
其之子不遂其媾薈兮蔚兮南山朝隮婉兮孌兮季女¶
斯飢　鳲鳩在桑其子七兮淑人君子其儀一兮其儀¶
一兮心如結兮鳲鳩在桑其子在梅淑人君子其帶伊¶
<pb:KR2c0021_WYG_051-74b>¶
絲其帶伊絲其弁伊騏鳲鳩在桑其子在棘淑人君子¶
其儀不忒其儀不忒正是四國鳲鳩在桑其子在榛淑¶
人君子正是國人正是國人胡不萬年　冽彼下泉浸¶
彼苞稂愾我寤歎念彼周京冽彼下泉浸彼苞蕭愾我¶
寤歎念彼京周冽彼下泉浸彼苞蓍愾我寤歎念彼京¶
師芃芃黍苗隂雨膏之四國有王郇伯勞之(詩序候人/刺近小人)¶
(也共公逺君子而好近小人焉思鳲鳩刺不壹也在位/無君子用心之不壹也  下泉  治也曹人疾共公侵)¶
(刻下民不得其所憂/而思明王賢伯也)¶
<pb:KR2c0021_WYG_051-75a>¶
左傳晉侯圍曹門焉多死曹人尸諸城上晉侯患之聽¶
輿人之謀曰稱舍於墓師遷焉曹人兇懼為其所得者¶
棺而出之因其兇也而攻之三月丙午入曹數之以其¶
不用僖負羈而乗軒者三百人也且曰獻状令無入僖¶
負羈之宫而免其族報施也魏犨顛頡怒曰勞之不圗¶
報於何有爇僖負羈氏魏犨傷於胷公欲殺之而愛其¶
材使問且視之病将殺之魏犨束胷見使者曰以君之¶
靈不有寧也距躍三百曲踊三百乃舍之殺顛頡以徇¶
<pb:KR2c0021_WYG_051-75b>¶
於師立舟之僑以為戎右(韓非子重耳即位三年舉兵/而伐曹矣因令人告曹君曰)¶
(懸叔瞻而出之我且殺而以為大戮又令人告釐負羈/曰軍旅薄城吾知子不違也其表子之閭寡人將以為)¶
(令令軍勿敢犯曹人聞之率其親戚而保釐負羈之閭/者七百餘家  史記三月丙午晉師入曹數之以其不)¶
(用釐負羈言而用美女乗軒者三百/人也令軍毋入僖負羈宗家以報德)¶
韓非子晉文公問於狐偃曰寡人甘肥周於堂巵酒豆¶
肉集於宫壺酒不清生肉不布殺一牛遍於國中一嵗¶
之功盡以衣士卒其足以戰民乎狐子曰不足文公曰¶
吾㢮闗市之征而緩刑罰其足以戰民乎狐子曰不足¶
<pb:KR2c0021_WYG_051-76a>¶
文公曰吾民之有喪資者寡人親使郎中視事有罪者¶
赦之貧窮不足者與之其足以戰民乎狐子對曰不足¶
此皆所以慎産也而戰之者殺之也民之從公也為慎¶
産也公因而迎殺之失所以為從公矣曰然則何如足¶
以戰民乎狐子對曰令無得不戰公曰無得不戰奈何¶
狐子對曰信賞必罰其足以戰公曰刑罰之極安至對¶
曰不辟親貴法行所愛文公曰善明日令田於圃陸期¶
以日中為期後期者行軍法焉於是公有所愛者曰顛¶
<pb:KR2c0021_WYG_051-76b>¶
頡後期吏請其罪文公隕涕而憂吏曰請用事焉遂斬¶
顛頡之脊以徇百姓以明法之信也而後百姓皆懼曰¶
君於顛頡之貴重如彼甚也而君猶行法焉况於我則¶
何有矣文公見民之可戰也於是遂興兵伐原克之伐¶
衛東其畞取五鹿攻陽勝虢伐曹南圍鄭反之陴罷宋¶
圍還與荆人戰城濮大敗荆人返為踐土之盟遂成衡¶
雍之義一舉而八有功所以然者無他故異物從狐偃¶
之謀假顛頡之脊也(○殺顛頡與傳大異圃陸/當即被廬之誤聲相近耳)¶
<pb:KR2c0021_WYG_051-77a>¶
左傳宋人使門尹般如晉師告急公曰宋人告急舍之¶
則絶告楚不許我欲戰矣齊秦未可若之何先軫曰使¶
宋舍我而賂齊秦藉之告楚我執曹君而分曹衛之田¶
以賜宋人楚愛曹衛必不許也喜賂怒頑能無戰乎公¶
説執曹伯分曹衛之田以畀宋人(國語文公立四年楚/成王伐宋公率齊秦)¶
(伐曹衛以救宋宋人使門尹班告急於晉公告大夫曰/宋人告急舍之則宋絶告楚則不許我我欲擊楚齊秦)¶
(不欲其若之何先軫曰不若使齊秦主楚怨公曰可乎/先軫曰使宋舍我而賂齊秦藉之告楚我分曹衛之地)¶
(以賜宋人楚愛曹衛必不許齊秦齊秦不得其請必屬/怨焉然後用之蔑不欲矣公說是故以曹田衛田賜宋)¶
<pb:KR2c0021_WYG_051-77b>¶
(人伯公羊傳畀者何與也其言畀宋人何與使聽之也/曹  之罪何甚惡也其甚惡奈何不可以一罪言也)¶
(穀梁傳入者内弗受也日入惡入者也以晉侯而厈執/曹伯惡晉侯也畀與也其曰人何也不以晉侯畀宋公)¶
(也/)楚子入居於申使申叔去穀使子玉去宋曰無從晉¶
師晉侯在外十九年矣而果得晉國險阻艱難備嘗之¶
矣民之情偽盡知之矣天假之年而除其害天之所置¶
其可廢乎軍志曰允當則歸又曰知難而退又曰有德¶
不可敵此三志者晉之謂矣子玉使伯棼請戰曰非敢¶
必有功也願以閒執讒慝之口王怒少與之師唯西廣¶
<pb:KR2c0021_WYG_051-78a>¶
東宫與若敖之六卒實從之子玉使宛春告於晉師曰¶
請復衛侯而封曹臣亦釋宋之圍子犯曰子玉無禮哉¶
君取一臣取二不可失矣先軫曰子與之定人之謂禮¶
楚一言而定三國我一言而亡之我則無禮何以戰乎¶
不許楚言是棄宋也救而棄之謂諸侯何楚有三施我¶
有三怨怨讎已多將何以戰不如私許復曹衛以攜之¶
執宛春以怒楚既戰而後圗之公說乃拘宛春於衛且¶
私許復曹衛曹衛告絶於楚子玉怒從晉師晉師退軍¶
<pb:KR2c0021_WYG_051-78b>¶
吏曰以君辟臣辱也且楚師老矣何故退子犯曰師直¶
為壮曲為老豈在久乎微楚之惠不及此退三舍避之¶
所以報也背惠食言以亢其讎我曲楚直其衆素飽不¶
可謂老我退而楚還我將何求若其不還君退臣犯曲¶
在彼矣退三舍楚衆欲止子玉不可夏四月戊辰晉侯¶
宋公齊國歸父崔夭秦小子憖次於城濮楚師背酅而¶
舍晉侯患之聽輿人之誦曰原田每每舍其舊而新是¶
謀公疑焉子犯曰戰也戰而捷必得諸侯若其不捷表¶
<pb:KR2c0021_WYG_051-79a>¶
裏山河必無害也公曰若楚惠何欒貞子曰漢陽諸姬¶
楚實盡之思小惠而忘大恥不如戰也晉侯夢與楚子¶
搏楚子伏已而盬其腦是以懼子犯曰吉我得天楚伏¶
其罪吾且柔之矣子玉使鬭勃請戰曰請與君之士戲¶
君馮軾而觀之得臣與寓目焉晉侯使欒枝對曰寡君¶
聞命矣楚君之惠未之敢忘是以在此為大夫退其敢¶
當君乎既不獲命矣敢煩大夫謂二三子戒爾車乗敬¶
爾君事詰朝将見晉車七百乗韅靷鞅靽晉侯登有莘¶
<pb:KR2c0021_WYG_051-79b>¶
之虚以觀師曰少長有禮其可用也遂伐其木以益其¶
兵己巳晉師陳於莘北胥臣以下軍之佐當陳蔡子玉¶
以若敖之六卒将中軍曰今日必無晉矣子西將左子¶
上将右胥臣蒙馬以虎皮先犯陳蔡陳蔡奔楚右師潰¶
狐毛設二斾而退之欒枝使輿曵柴而偽遁楚師馳之¶
原軫郤溱以中軍公族横擊之狐毛狐偃以上軍夾攻¶
子西楚左師潰楚師敗績子玉収其卒而止故不敗晉¶
師三日館穀及癸酉而還(國語令尹子玉使宛春來告/曰請復衛侯而封曹臣亦釋)¶
<pb:KR2c0021_WYG_051-80a>¶
(宋之圍舅犯愠曰子玉無禮哉臣取二君取一必擊之/先軫曰子與之我不許曹衛之請是不許釋宋也宋衆)¶
(無乃彊乎是楚一言而有三施子一言而有三怨怨已/多矣難以擊人不若私許復曹衛以㩦之執宛春以怒)¶
(楚既戰而後圖之公說是故拘宛春於衛子玉釋宋圍/從晉師楚既陳晉師退舍軍吏請曰以君避臣辱也且)¶
(楚師老矣必敗何故退子犯曰二三子忘在楚乎偃也/聞之戰鬬直為壮曲為老未報楚惠而抗宋我曲楚直)¶
(其衆莫不生氣不可謂老若我以君避臣而不去彼亦/曲矣退三舍避楚楚衆欲止子玉不肯至於城濮果戰)¶
(楚衆大敗君子曰善以德勸臣公羊傳此大戰也曷為/使微者子玉得臣也子玉得  則其稱人何貶曷為貶)¶
(大夫不/敵君也)¶
說苑城濮之戰文公謂咎犯曰吾卜戰而龜熸我迎嵗¶
<pb:KR2c0021_WYG_051-80b>¶
彼背嵗彗星見彼操其柄我操其標吾又夢與荆王搏¶
彼在上我在下吾欲無戰子以為何如咎犯對曰卜戰¶
龜熸是荆人也我迎嵗彼背嵗彼去我從之也彗星見¶
彼操其柄我操其標以掃則彼利以擊則我利君夢與¶
荆王搏彼在上君在下則君見天而荆王伏其罪也且¶
吾以宋衛為主齊秦輔我我合天道獨以人事固将勝¶
之矣文公從之荆人大敗¶
韓非子晉文公與楚戰至黄鳳之陵履繫觧因自結之¶
<pb:KR2c0021_WYG_051-81a>¶
左右曰不可以使人乎公曰吾聞上君所與居皆其所¶
畏也中君之所與居皆其所愛也下君之所與居皆其¶
所侮也寡人雖不肖先君之人皆在是以難之也(○一/作周)¶
(文王事吕覽/又作武王)¶
左傳甲午至於衡雍作王宫于踐土鄉役之三月鄭伯¶
如楚致其師為楚師既敗而懼使子人九行成於晋晉¶
欒枝入盟鄭伯五月丙午晉侯及鄭伯盟于衡雍丁未¶
獻楚俘于王駟介百乗徒兵千鄭伯傅王用平禮也己¶
<pb:KR2c0021_WYG_051-81b>¶
酉王享醴命晉侯宥王命尹氏及王子虎内史叔興父¶
䇿命晉侯為侯伯賜之大輅之服戎輅之服彤弓一彤¶
矢百玈弓矢千秬鬯一卣虎賁三百人曰王謂叔父敬¶
服王命以綏四國糾逖王慝晉侯三辭從命曰重耳敢¶
再拜稽首奉揚天子之丕顯休命受䇿以出出入三覲¶
史記周作晉文侯命王若曰父義和丕顯文武能慎明¶
德昭登於上布聞在下維時上帝集厥命於文武恤朕¶
身繼予一人永其在位於是晉文公稱伯(○書文侯之/命是平王命)¶
<pb:KR2c0021_WYG_051-82a>¶
(晉文侯仇之/語去此逺矣)¶
左傳癸亥王子虎盟諸侯于王庭要言曰皆奬王室無¶
相害也有渝此盟明神殛之俾隊其師無克祚國及其¶
𤣥孫無有老幼君子謂是盟也信謂晉於是役也能以¶
德攻(公羊傳其言如會何後㑹也曷為不言公如京師/天子在是也天子在是則曷為不言天子在是不)¶
(與致天子也命穀梁傳諱會天王也如㑹外乎/㑹也於㑹受  也朝不言所言所者非其所也)　初楚¶
子玉自為瓊弁玉纓未之服也先戰夢河神謂己曰畀¶
余余賜女孟諸之麋弗致也大心與子西使榮黄諌弗¶
<pb:KR2c0021_WYG_051-82b>¶
聽榮季曰死而利國猶或為之况瓊玉乎是糞土也而¶
可以濟師將何愛焉弗聽出告二子曰非神敗令尹令¶
尹其不勤民實自敗也既敗王使謂之曰大夫若入其¶
若申息之老何子西孫伯曰得臣將死二臣止之曰君¶
其將以為戮及連穀而死晉侯聞之而後喜可知也曰¶
莫余毒也已蒍吕臣實為令尹奉已而已不在民矣¶
史記晉焚楚軍火數日不息文公歎左右曰勝楚而君¶
猶憂何文公曰吾聞能戰勝安者唯聖人是以懼且子¶
<pb:KR2c0021_WYG_051-83a>¶
玉猶在庸可喜乎子玉之敗而歸楚成王怒其不用其¶
言貪與晉戰讓責子玉子玉自殺晉文公曰我擊其外¶
楚誅其内内外相應於是乃喜(說苑晉文公與楚人戰/大勝之燒其軍火三日)¶
(不滅文公退而有憂色侍者曰君大勝楚今有憂色何/也文公曰吾聞能以戰勝而安者其唯聖人乎若夫詐)¶
(勝之徒未嘗不/危也吾是以憂)　晉侯渡河北歸國行賞狐偃為首或¶
曰城濮之戰先軫之謀文公曰城濮之事偃說我毋失¶
信先軫曰軍事勝為右吾用之以勝然此一時之說偃¶
言萬世之功奈何以一時之利而加萬世功乎是以先¶
<pb:KR2c0021_WYG_051-83b>¶
之¶
吕氏春秋昔晉文公將與楚人戰於城濮召咎犯而問¶
曰楚衆我寡奈何而可咎犯對曰臣聞繁禮之君不足¶
於文繁戰之君不足於詐君亦詐之而已文公以咎犯¶
言告雍季雍季曰竭澤而漁豈不獲得而明年無魚焚¶
藪而田豈不獲得而明年無獸詐偽之道雖今偷可後¶
将無復非長術也文公用咎犯之言而敗楚人於城濮¶
反而為賞雍季在上左右諫曰城濮之功咎犯之謀也¶
<pb:KR2c0021_WYG_051-84a>¶
君用其言而賞後其身或者不可乎文公曰雍季之言¶
百世之利也咎犯之言一時之務也焉有以一時之務¶
先百世之利者乎孔子聞之曰臨難用詐足以却敵反¶
而尊賢足以報德文公雖不終始足以霸矣¶
韓非子晉文公将與楚人戰召舅犯問之曰吾將與楚¶
人戰彼衆我寡為之奈何舅犯曰臣聞之繁禮君子不¶
厭忠信戰陳之閒不厭詐偽君其詐之而已矣文公辭¶
舅犯因召雍季而問之曰我将與楚人戰彼衆我寡為¶
<pb:KR2c0021_WYG_051-84b>¶
之奈何雍季對曰焚林而田偷取多獸後必無獸以詐¶
遇民偸取一時後必無復文公曰善辭雍季以舅犯之¶
謀與楚人戰以敗之歸而行爵先雍季而後舅犯羣臣¶
曰城濮之事舅犯謀也夫用其言而後其身可乎文公¶
曰此非君所知也夫舅犯言一時之權也雍季言萬世¶
之利也仲尼聞之曰文公之霸也宜哉既知一時之權¶
又知萬世之利或曰雍季之對不當文公之問凡對問¶
者有因因小大緩急而對也所問髙大而對以卑狹則¶
<pb:KR2c0021_WYG_051-85a>¶
明主弗受也今文公問以少遇衆而對曰後必無復此¶
非所以應也且文公不知一時之權又不知萬世之利¶
戰而勝則國安而身定兵强而威立雖有後復莫大於¶
此萬世之利奚患不至戰而不勝則國亡兵弱身死名¶
息拔拂今日之死不及安暇待萬世之利待萬世之利¶
在今日之勝今日之勝在詐於敵詐敵萬世之利而已¶
故曰雍季之對不當文公之問且文公又不知舅犯之¶
言舅犯所謂不厭詐偽者不謂詐其民謂詐其敵也敵¶
<pb:KR2c0021_WYG_051-85b>¶
者所伐之國也後雖無復何傷哉文公之所以先雍季¶
者以其功邪則所以勝楚破軍者舅犯之謀也以其善¶
言邪則雍季乃道其後之無復也此未有善言也舅犯¶
則以兼之矣舅犯曰繁禮君子不厭忠信者忠所以愛¶
其下也信所以不欺其民也夫既以愛而不欺矣言孰¶
善於此然必曰出於詐偽者軍旅之計也舅犯前有善¶
言後有戰勝故舅犯有二功而後論雍季無一焉而先¶
賞文公之霸不亦宜乎仲尼不知善賞也¶
<pb:KR2c0021_WYG_051-86a>¶
左傳城濮之戰晉中軍風于澤亡大斾之左旃祁瞞奸¶
命司馬殺之以徇于諸侯使茅茷代之師還壬午濟河¶
舟之僑先歸士㑹欇右秋七月丙申振旅愷以入于晉¶
獻俘授馘飲至大賞徵㑹討貳殺舟之僑以徇于國民¶
於是大服君子謂文公其能刑矣三罪而民服詩云惠¶
此中國以綏四方不失刑賞之謂也　冬會于温討不¶
服也(穀梁傳諱/㑹天王也)　是㑹也晉侯召王以諸侯見且使王¶
狩仲尼曰以臣召君不可以訓故書曰天王狩于河陽¶
<pb:KR2c0021_WYG_051-86b>¶
言非其地也且明德也(公羊傳狩不書此何以書不與/再致天子也魯子曰温近而踐)¶
(土逺也為穀梁傳全天王之行也為若將守而遇諸侯/之朝也  天王諱也水北為陽山南為陽温河陽也)¶
(史記冬晉侯㑹諸侯於温欲率之朝周力未能恐其有/畔者乃使人言周襄王狩於河陽壬申遂率諸侯朝王)¶
(於踐土孔子讀史記至文公曰諸侯/無召王王狩河陽者春秋諱之也)　壬申公朝于王¶
所(公羊傳其日/何録乎内也)¶
穀梁傳朝於廟禮也於外非禮也獨公朝與諸侯盡朝¶
也其日以其再致天子故謹而日之主善以内目惡以¶
外言曰公朝逆辭也而尊天子㑹于温言小諸侯温河¶
<pb:KR2c0021_WYG_051-87a>¶
北地以河陽言之大天子也日繫於月月繫於時壬申¶
公朝于王所其不月失其所繫也以為晉文公之行事¶
為已傎矣¶
說苑晉文公合諸侯而盟曰吾聞國之昏不由聲色必¶
由姦利好樂聲色者滛也貪姦者惑也夫滛惑之國不¶
亡必殘自今以來無以美妾疑妻無以聲樂妨正無以¶
姦情害公無以貨利示下其有之者是謂伐其根素流¶
於華葉若此者有患無憂有寇勿弭不如言者盟示之¶
<pb:KR2c0021_WYG_051-87b>¶
於是君子聞之曰文公其知道乎其不王者猶無佐也¶
左傳丁丑諸侯圍許晉侯有疾曹伯之豎侯獳貨筮史¶
使曰以曹為觧齊桓公為㑹而封異姓今君為㑹而滅¶
同姓曹叔振鐸文之昭也先君唐叔武之穆也且合諸¶
侯而滅兄弟非禮也與衛偕命而不與偕復非信也同¶
罪異罰非刑也禮以行義信以守禮刑以正邪舍此三¶
者君將若之何公說復曹伯遂㑹諸侯圍許(穀梁傳遂/繼事也復)¶
(者復中國也天子免之因與之/㑹其曰復通王命也遂繼事也)　(二十/九年)夏公㑹王子虎¶
<pb:KR2c0021_WYG_051-88a>¶
晉狐偃宋公孫固齊國歸父陳轅濤塗秦小子憖盟於¶
翟泉尋踐土之盟且謀伐鄭也卿不書罪之也在禮卿¶
不㑹公侯㑹伯子男可也　三十年春晉人侵鄭以觀¶
其可攻與否狄閒晉之有鄭虞也夏狄侵齊　九月甲¶
午晉侯秦伯圍鄭以其無禮於晉且貳於楚也晉軍函¶
陵秦軍氾南佚之狐言於鄭伯曰國危矣若使燭之武¶
見秦君師必退公從之辭曰臣之壯也猶不如人今老¶
矣無能為也已公曰吾不能早用子今急而求子是寡¶
<pb:KR2c0021_WYG_051-88b>¶
人之過也然鄭亡子亦有不利焉許之夜縋而出見秦¶
伯曰秦晉圍鄭鄭既知亡矣若亡鄭而有益於君敢以¶
煩執事越國以鄙逺君知其難也焉用亡鄭以陪鄰鄰¶
之厚君之薄也若舍鄭以為東道主行李之往來共其¶
乏困君亦無所害且君嘗為晉君賜矣許君焦瑕朝濟¶
而夕設版焉君之所知也夫晉何厭之有既東封鄭又¶
欲肆其西封若不闕秦將焉取之闕秦以利晉唯君圖¶
之秦伯説與鄭人盟使杞子逢孫揚孫戍之乃還子犯¶
<pb:KR2c0021_WYG_051-89a>¶
請擊之公曰不可微夫人之力不及此因人之力而敝¶
之不仁失其所與不知以亂易整不武吾其還也亦去¶
之¶
國語文公誅觀状以伐鄭反其埤鄭人以名寶行成公¶
弗許曰予我詹而師還詹請往鄭伯弗許詹固請曰一¶
臣可以赦百姓而定社稷君何愛於臣也鄭人以詹予¶
晉人晉人將亨之詹曰臣願獲盡辭而死固所願也公¶
聽其辭詹曰天降鄭禍使滛觀状棄禮違親臣曰不可¶
<pb:KR2c0021_WYG_051-89b>¶
夫晉公子賢明其左右皆卿才若復其國而得志於諸¶
侯禍無赦矣今禍及矣尊明勝患知也殺身贖國忠也¶
乃就亨據鼎耳而疾號曰自今以往知忠以事君者與¶
詹同乃命弗殺厚為之禮而歸之鄭人以詹伯為將軍¶
(史記晉於是欲得叔詹為僇鄭文公恐不敢謂詹叔言/詹聞言於鄭君曰臣謂君君不聼臣晉卒為患然晉所)¶
(以圍鄭以詹詹死而赦鄭國詹之願也乃自殺鄭人以/詹尸與晉晉文公曰必欲一見鄭君辱之而去鄭人患)¶
(之乃使人私於秦曰破鄭益晉非秦之/利也秦兵罷○史云詹自殺與國語異)¶
左傳三十一年春取濟西田分曹地也使臧文仲往宿¶
<pb:KR2c0021_WYG_051-90a>¶
於重館重館人告曰晉新得諸侯必親其共不速行將¶
無及也從之分曹地自洮以南東傅於濟盡曹地也襄¶
仲如晉拜曹田也(國語晉文公觧曹地以分諸侯僖公/使臧文仲往宿於重館重館人告曰)¶
(晉始伯而欲固諸侯故觧有罪之地以分諸侯諸侯莫/不望分而欲親晉皆将争先晉不以故班亦必親先者)¶
(吾子不可以不速行魯之班長而又先諸侯其誰望之/若少安恐無及也從之獲地於諸侯為多反既復命為)¶
(之請曰地之多也重館人之力也臣聞之曰善有章雖/賤賞也惡有釁雖貴罰也今一言而辟境其章大矣請)¶
(賞之乃出而爵之同公羊傳惡乎取之取之曹也曷為/不言取之曹諱取  姓之田也此未有伐曹者則其言)¶
(取之曹何晉侯執曹伯班其所取侵地于諸侯也晉侯/執曹伯班其所取侵地于諸侯則何諱乎取同姓之田)¶
<pb:KR2c0021_WYG_051-90b>¶
(久/也)　三十二年春楚鬬章請平于晉晉陽處父報之晉¶
楚始通¶
國語文公學讀書於臼季三日曰吾不能行也咫聞則¶
多矣對曰然而多聞以待能者不猶愈乎　文公問於¶
郭偃曰始也吾以國為易今也難對曰君以為易其難¶
也將至矣君以為難其易也將至矣　文公問於胥臣¶
曰吾欲使陽處父傅讙也而敎誨之其能善之乎對曰¶
是在讙也籧篨不可使俛戚施不可使仰僬僥不可使¶
<pb:KR2c0021_WYG_051-91a>¶
舉侏儒不可使援矇&KR1363;不可使視嚚瘖不可使言聾聵¶
不可使聽僮昏不可使謀質将善而賢良贊之則濟可¶
竢也若有違質敎将不入其何善之為臣聞昔者大任¶
娠文王不變少溲於豕牢而得文王不加病焉文王在¶
母不憂在傅弗勤處師弗煩事王不怒敬友二虢而慈¶
惠二蔡刑于大姒比于諸弟詩云刑于寡妻至于兄弟¶
以御于家邦於是乎用四方之賢良及其即位也詢於¶
八虞而咨於二虢度於閎夭而謀於南宫諏於蔡原而¶
<pb:KR2c0021_WYG_051-91b>¶
訪於辛尹重之以周召畢榮億寧百神而柔龢萬民故¶
詩曰惠于宗公神㒺時恫是則文王非專敎誨之力也¶
公曰然則敎無益乎對曰胡為文益其質故人生而學¶
非學不入公曰奈夫八疾何對曰官師之所材也戚施¶
直鎛籧篨䝉璆侏儒扶盧矇&KR1363;修聲聾聵司火僮昬嚚¶
瘖僬僥官師所不材也以實裔土夫敎者因體能質而¶
利之者也若川然有原以卬浦而後大¶
史記李離者晉文公之理也過聽殺人自拘當死文公¶
<pb:KR2c0021_WYG_051-92a>¶
曰官有貴賤罰有輕重下吏有過非子之罪也李離曰¶
臣居官為長不與吏讓位受祿為多不與下分利今過¶
聽殺人傅其罪下吏非所聞也辭不受令文公曰子則¶
自以為有罪寡人亦有罪邪李離曰理有法失刑則刑¶
失死則死公以臣能聽微決疑故使為理今過聽殺人¶
罪當死遂不受令伏劒而死(新序李離曰君量能而授/官臣奉職而任事臣受印)¶
(綬之日君命曰必以仁義輔政寧過於生無失於殺臣/受命不稱壅惠蔽恩如臣之罪乃當死君何過乎今離)¶
(刻深不顧仁義信文墨不察是非聽他辭不精事實掠/服無罪使百姓怨怨積於百姓惡揚於天下權輕於諸)¶
<pb:KR2c0021_WYG_051-92b>¶
(侯如臣之罪是當重死文公曰吾聞之也直而不枉不/可與往方而不圓不可與長存願子以此聽寡人也李)¶
(離曰君以所私害公法殺無罪而生當/死二者非所以敎於國也離不敢受命)¶
說苑晉文侯問政於舅犯舅犯對曰分熟不如分腥分¶
腥不如分地割以分民而益其爵祿是以上得地而民¶
知冨上失地而民知貧古之所謂致師而戰者其此之¶
謂也　文公見咎季其廟傅於西牆公曰孰處而西對¶
曰君之老臣也公曰西益而宅對曰臣之忠不如老臣¶
之力其牆壊而不築公曰何不築對曰一日不稼百日¶
<pb:KR2c0021_WYG_051-93a>¶
不食公出而告之僕僕頓首於軫曰吕刑云一人有慶¶
兆民頼之君之明羣臣之福也乃令於國曰毋淫宫室¶
以妨人宅板築以時無奪農功　晉文公時翟人有封¶
狐文豹之皮者文公喟然歎曰封狐文豹何罪哉以其¶
皮為罪也大夫欒枝曰地廣而不平財聚而不散獨非¶
狐豹之罪乎文公曰善哉說之欒枝曰地廣而不平人¶
将平之財聚而不散人将争之於是列地以分民散財¶
以賑貧　晉文侯行地登隧大夫皆扶之隨會不扶文¶
<pb:KR2c0021_WYG_051-93b>¶
侯曰㑹夫為人臣而忍其君者其罪奚如對曰其罪重¶
死文侯曰何謂重死對曰身死妻子為戮焉隨㑹曰君¶
奚獨問為人臣忍其君者而不問為人君而忍其臣者¶
邪文侯曰為人君而忍其臣者其罪何如隨㑹對曰為¶
人君而忍其臣者智士不為謀辯士不為言仁士不為¶
行勇士不為死文侯援綏下車辭大夫曰寡人有腰髀¶
之病願諸大夫勿罪也(○新序作趙簡子/與虎㑹必有一誤)　晉文公問¶
於咎犯曰誰可使為西河守者咎犯對曰虞子羔可也¶
<pb:KR2c0021_WYG_051-94a>¶
公曰非汝之讎也對曰君問可為守者非問臣之讎也¶
羔見咎犯而謝之曰幸赦臣之過薦之於君得為西河¶
守咎犯曰薦子者公也怨子者私也吾不以私事害公¶
義子其去矣顧吾射子也(○此事諸書屢見而/姓名不同尤多附㑹)　文公¶
種米曽子駕羊(○事無所考大約謂/務大者不知小也)¶
新序晉文公出田逐獸碭入大澤迷不知所出其中有¶
漁者文公謂曰我若君也道安從出我且厚賜若漁者¶
曰臣願有獻公曰出澤而受之於是遂出澤公令曰子¶
<pb:KR2c0021_WYG_051-94b>¶
之所欲以敎寡人者何等也願受之漁者曰鴻鵠保河¶
海之中厭而欲移徙之小澤則必有九繒之憂黿鼉保¶
深淵厭而出之淺渚則必有網羅釣射之憂今君逐獸¶
碭入至此何行之太逺也文公曰善哉謂從者記漁者¶
名漁者曰君何以名為君其尊天事地敬社稷固四國¶
慈愛萬民薄賦斂輕租税者臣亦與焉君不敬社稷不¶
固四國外失禮於諸侯内逆民心一國流亡漁者雖得¶
厚賜不能保也遂辭不受曰君亟歸國臣亦反吾漁所¶
<pb:KR2c0021_WYG_051-95a>¶
　晉文公逐麋而失之問農夫老古曰吾麋何在老古¶
以足指曰如是往公曰寡人問子以足指何也老古振¶
衣而起曰一不意人君如此也虎豹之居也厭閑而近¶
人故得魚鼈之居也厭深而之淺故得諸侯厭衆而亡¶
其國詩云維鵲有巢維鳩居之君放不歸人将君之於¶
是文公恐歸遇欒武子欒武子曰獵得獸乎而有說色¶
文公曰寡人逐麋而失之得善言故有說色欒武子曰¶
其人安在乎曰吾未與來也欒武子曰居上位而不恤¶
<pb:KR2c0021_WYG_051-95b>¶
其下驕也緩令急誅暴也取人之言而棄其身盜也文¶
公曰善還載老古與俱歸　晉文公田於虢遇一老夫¶
而問焉虢之為虢久矣子處此故矣虢亡其有說乎對¶
曰虢君斷則不能諌則無與也不能斷又不能用人此¶
虢之所以亡文公以輟田而歸遇趙衰而告之趙衰曰¶
今其人安在君曰吾不與之來也趙衰曰古之君子聽¶
其言而用其人今之君子聽其言而棄其身哀哉晉國¶
之憂也文公乃召賞之於是晉國樂納善言文公卒以¶
<pb:KR2c0021_WYG_051-96a>¶
霸　晉文公出獵前驅曰前有大虵髙如隄阻道竟之¶
文公曰寡人聞之諸侯夢惡則修德大夫夢惡則修官¶
士夢惡則修身如是而禍不至矣今寡人有過天以戒¶
寡人還車而反前驅曰臣聞之喜者無賞怒者無刑今¶
禍福已在前矣不可變何不遂驅之文公曰不然夫神¶
不勝道而妖亦不勝德禍福未發猶可化也還車反宿¶
齋三日請於廟曰孤少犧不肥幣不厚罪一也孤好弋¶
獵無度數罪二也孤多賦斂重刑罰罪三也請自今以¶
<pb:KR2c0021_WYG_051-96b>¶
來者關市無征澤梁無賦斂赦罪人舊田半税新田不¶
税行此令未半旬守虵吏夢天帝殺虵曰何故當聖君¶
道為而罪當死發夢視虵臭腐矣謁之文公曰然夫神¶
果不勝道而妖亦不勝德奈何其無究理而任天也應¶
之以德而已　晉文公將伐鄴趙衰言所以勝鄴文公¶
用之而勝鄴將賞趙衰趙衰曰君將賞其末乎賞其本¶
乎賞其末則騎乗者存賞其本則臣聞之郄虎公召郄¶
虎曰衰言所以勝鄴遂勝將賞之曰盖聞之子子當賞¶
<pb:KR2c0021_WYG_051-97a>¶
郄虎對曰言之易行之難臣言之者也公曰子無辭郄¶
虎不敢固辭乃受賞(○伐鄴/事無考)¶
列子晉文公出㑹欲伐衛公子鋤仰天而笑公問何笑¶
曰臣笑鄰之人有送其妻適私家者道見桑婦說而與¶
言然顧視其妻亦有招之者矣臣竊笑此也公寤其言¶
乃止引師而還未至而有伐其北鄙者矣(說苑晉文公/伐衛入郭坐)¶
(士令食曰今日必得大垣公子慮俛而笑之文公曰奚/笑對曰臣之妻歸臣送之反見桑者而助之顧臣之妻)¶
(則亦有送之者矣文公懼還/師而歸至國而貉人攻其地)¶
<pb:KR2c0021_WYG_051-97b>¶
韓非子文公伐宋乃先宣言曰吾聞宋君無道蔑侮長¶
老分財不中敎令不信余來為臣誅之(○晉伐/宋未聞)　文公¶
之時宰臣上炙而髮繞之文公召宰人而譙之曰女欲¶
寡人之哽邪奚為以髮繞炙宰人頓首再拜請曰有死¶
罪三援礪砥刀利猶干将也切肉肉斷而髮不斷臣之¶
罪一也援木而貫臠而不見髮臣之罪二也奉熾爐炭¶
火盡赤紅而炙熟而髮不燒臣之罪三也堂下得無微¶
有疾臣者乎公曰善乃召其堂下而譙之果然乃誅之¶
<pb:KR2c0021_WYG_051-98a>¶
淮南子晉文君大布之衣䍧羊之裘韋以帶劒威立於¶
海内　昔齊桓公合諸侯以乗車退誅於國以斧鉞晉¶
文公合諸侯以革車退行於國以禮義桓公前柔而後¶
剛文公前剛而後柔然而令行乎天下權制諸侯鈞者¶
審於勢之變也(說苑大功之効在於用賢積道浸章浸/明衰滅之過在於得意而怠浸蹇浸亾)¶
(晉文公是其効也晉文公出亡修道不休得至於饗國/饗國之時上無明天子下無賢方伯强楚主㑹諸侯背)¶
(畔天子失道出居於鄭文公於是憫中國之微任咎犯/先軫陽處父畜愛百姓厲飬戎士四年政治内定則舉)¶
(兵而伐衛執曹伯還敗强楚威震天下明王法率諸侯/而朝天子莫敢不聽天下曠然平定周室尊顯故曰大)¶
<pb:KR2c0021_WYG_051-98b>¶
(功之効在於用賢積道浸章浸明文公於是霸功立期/至意得湯武之心作而忘其衆一年用三師且弗休息)¶
(遂進而圍許兵亟弊不能服罷諸侯而歸自此而怠政/事為狄泉之盟不親至信衰誼缺如羅不補威武詘折)¶
(不信則諸侯不朝鄭遂畔夷狄内侵衛遷於帝邱故曰/衰滅之過在於得意而怠浸蹇浸亾  史記九年冬晉)¶
(文公卒子襄公歡/立已下襄公繼霸)¶
左傳(三十/三年)狄侵齊因晉喪也　狄伐晉及箕八月戊子¶
晉侯敗狄于箕郤缺獲白狄子先軫曰匹夫逞志於君¶
而無討敢不自討乎免胄入狄師死焉狄人歸其元面¶
如生　晉陳鄭伐許討其貳於楚也　(文公/元年)晉文公之¶
<pb:KR2c0021_WYG_051-99a>¶
季年諸侯朝晉衛成公不朝使孔達侵鄭伐緜訾及匡¶
晉襄公既祥使告於諸侯而伐衛及南陽先且居曰效¶
尤禍也請君朝王臣從師晉侯朝王于温先且居胥臣¶
伐衛五月辛酉朔晉師圍戚六月戊戌取之獲孫昭子¶
衛人使告於陳陳共公曰更伐之我辭之衛孔達帥師¶
伐晉君子以為古古者越國而謀秋晉侯疆戚田故公¶
孫敖㑹之　(二/年)晉人以公不朝來討公如晉夏四月己¶
巳晉人使陽處父盟公以恥之書曰及晉處父盟以厭¶
<pb:KR2c0021_WYG_051-99b>¶
之也適晉不書諱之也(公羊傳此晉陽處父也何以不/氏諱與大夫盟也  穀梁傳不)¶
(言公處父伉也為公諱也何以知其與公盟以其日/也何以不言公之如晉所恥也出不書反不致也)¶
公未至六月穆伯㑹諸侯及晉司空士縠盟于垂隴晉¶
討衛故也書士縠堪其事也陳侯為衛請成于晉執孔¶
達以説(穀梁傳内大夫/可以㑹外諸侯)　三年春荘叔㑹諸侯之師伐¶
沈以其服於楚也沈潰凡民逃其上曰潰在上曰逃¶
衛侯如陳拜晉成也　晉人懼其無禮於公也請改盟¶
公如晉及晉侯盟晉侯饗公賦菁菁者莪荘叔以公降¶
<pb:KR2c0021_WYG_051-100a>¶
拜曰小國受命於大國敢不慎儀君貺之以大禮何樂¶
如之抑小國之樂大國之惠也晉侯降辭登成拜公賦¶
嘉樂　四年春晉人歸孔達于衛以為衛之良也故免¶
之夏衛侯如晉拜　曹伯如晉㑹正　(六/年)臧文仲以陳¶
衛之睦也欲求好於陳夏季文子聘于陳且娶焉　秋¶
季文子將聘于晉使求遭喪之禮以行其人曰将焉用¶
之文子曰備豫不虞古之善敎也求而無之實難過求¶
何害八月乙亥晉襄公卒冬十月襄仲如晉葬襄公¶
<pb:KR2c0021_WYG_051-100b>¶
(七/年)晉郤缺言於趙宣子曰日衛不睦故取其地今已睦¶
矣可以歸之叛而不討何以示威服而不柔何以示懐¶
非威非懐何以示德無德何以主盟子為正卿以主諸¶
侯而不務德将若之何夏書曰戒之用休董之用威勸¶
之以九歌勿使壊九功之德皆可歌也謂之九歌六府¶
三事謂之九功水火金木土穀謂之六府正德利用厚¶
生謂之三事義而行之謂之得禮無禮不樂所由叛也¶
若吾子之德莫可歌也其誰來之盍使睦者歌吾子乎¶
<pb:KR2c0021_WYG_051-101a>¶
宣子說之　八年春晉侯使觧揚歸匡戚之田于衛且¶
復致公壻池之封自申至於虎牢之竟¶
　唐風采苓之篇刺信讒也曰人之為言茍亦無信茍¶
　亦無從夫知為讒而從信者寡矣父子之親其天性¶
　也而謂信讒以殺之有是理哉嗟乎讒人亦多術矣¶
　陽譽隂譖以深其謀歌笑流涕以堅其説牀笫之閒¶
　燕居之際每乗人之昏昧閒隙而巧中之讒人誠可¶
　畏哉晉獻公滅國辟土亦䧺傑之主也卒不能勝一¶
<pb:KR2c0021_WYG_051-101b>¶
　驪姬之讒愛色授情二五成耦中大夫比黨為謀大¶
　臣方疑於苑枯為申生者仁孝性生遭家多難處偏¶
　鄙則進退咸辜委彊翟則勝敗交罪銜骨有日毒胙¶
　忽發無論獻公不及察申生亦不忍辯也於是寧甘¶
　已罪而惡傷君心再拜受賜不敢愛死讀史者至此¶
　誰能不三復流涕焉重耳夷吾弗敢寜處彼讒人者¶
　自謂羽翼已成矣抑知三怨之伏晉禍正未有艾乎¶
　荀息忠貞而善謀獻公知其賢也以奚齊屬之原夫¶
<pb:KR2c0021_WYG_051-102a>¶
　廢立之謀荀息未嘗與聞也唯是公疾方篤二公子¶
　越在鄰國先君之子聊主社稷舍其君而外求君寜¶
　云易乎既已頓首受命不得不奉先君之志以周旋¶
　迨夫里克作難申大義以殄女戎荀息至是雖心知¶
　其不能勝任顧白圭之義已不可爽矣重耳既長且¶
　賢其出亡也國士從之是内外所欲援立者也乃夷¶
　吾乗間得入輒復食言烝賈君而閉公子背兩賂而¶
　忘汎舟秦晉交絶夷吾孤矣韓原被獲幸而得反身¶
<pb:KR2c0021_WYG_051-102b>¶
　死而子為戮固惠懐之無親亦天之有以啟霸主也¶
　文公之反國年已六十二矣路車乗黄方報秦施而¶
　吕郤之難内作以遲暮之年當禍亂之後霸業一成¶
　數世因之何其遇之艱而功之偉乎昔齊桓既殁楚¶
　氛日惡泓戰敗則宋公求成頓子納則陳侯聽命且¶
　齊孝廢職魯人乞援以宗國之大儼然托重於蛇豕¶
　焉晉若不興中國之勢必至大潰楚將肆其彊暴以¶
　薦食上國區區齊宋而可與抗乎文公見晉業之成¶
<pb:KR2c0021_WYG_051-103a>¶
　在此一舉也即諸夏之振在此一舉也先信義以服¶
　民敦詩書以選将謀定計成奮志決䇿挟必勝之勢¶
　而後用兵焉一勝得雋荆蠻敗衄楚方収其殘夷而¶
　晉之霸業已赫然於天下矣當齊桓之世楚人非不¶
　彊也然而用師不過江淮之間既而召陵觀兵屈完¶
　來盟齊無亡矢遺鏃之費而楚服焉今也楚方號召¶
　中國盟薄以來諸夏咸拱手聽命非用大創楚豈肯¶
　服即泗上之諸侯亦未敢輕相信也文公復二國以¶
<pb:KR2c0021_WYG_051-103b>¶
　自助執宛春以怒敵我得其利楚受其愚師㑹城濮¶
　諸侯并力協謀又出奇兵以擊之楚師大潰於是天¶
　王錫命王子涖盟中國睦而楚人不敢北視矣故召¶
　陵之師以不戰為武城濮之役以克敵為威時勢不¶
　同遲速異效齊桓晉文之事所由竝著於春秋也説¶
　者謂文之入也龍蛇作歌胼胝居後誅觀状於鄭國¶
　責乗軒於曹人請隧召王威陵天子凡其所為往往¶
　報私怨而違禮義君子猶有譏焉曰是則然譎而不¶
<pb:KR2c0021_WYG_051-104a>¶
　正孔子固言之矣春秋之於霸者姑略其心而言其¶
　事若夫齊桓死五子争立霸業遂衰晉則文公既卒¶
　而襄公能繼之墨絰敗秦獲狄子討楚黨一嵗而服¶
　三彊文襄之烈是以竝稱此又晉之踰於齊者也¶
　¶
　¶
　¶
　¶
<pb:KR2c0021_WYG_051-104b>¶
　¶
　¶
　¶
　¶
　¶
　¶
　¶
　繹史卷五十一下¶
