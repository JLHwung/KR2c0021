# -*- mode: mandoku-view; -*-
#+TITLE: 繹史
#+DATE: 2015-08-24 22:27:36.213766
#+PROPERTY: ID KR2c0021
#+PROPERTY: BASEEDITION WYG    
#+PROPERTY: JUAN 卷一百三十六
<pb:KR2c0021_WYG_136-1a>¶
欽定四庫全書¶
　繹史卷一百三十六　　靈壁縣知縣馬驌撰¶
　　魏冉相秦(白起攻梁破楚/)¶
史記武王有力好戲力士任鄙烏獲孟說皆至大官王¶
與孟說舉鼎絶臏八月武王死族孟說武王取魏女為¶
后無子立異母弟是為昭襄王昭襄母楚人姓芊氏號¶
宣太后武王死時昭襄王為質於燕燕人送歸得立(帝/王)¶
(世紀秦武王好多力之士烏獲齊孟賁之徒並歸焉孟/賁生㧞牛角秦王於洛陽舉周鼎烏獲兩目血出○孟)¶
<pb:KR2c0021_WYG_136-1b>¶
(子䟽引力論衡秦武王與孟說舉鼎不任絶脈而死舉/鼎用力  由觔脈觔脈不堪絶傷而死  韓非子孟賁)¶
(過於河先其五船人怒而以楫虓其頭顧不知其孟賁/也中河孟賁瞋目而視船人髪植目裂鬢指舟中之人)¶
(盡揚播/入於河)　昭襄王元年嚴君疾為相甘茂出之魏　二¶
年庶長壮與大臣諸侯公子為逆皆誅及惠文后皆不¶
得良死悼武王后出歸魏　穰侯魏冉者秦昭王母宣¶
太后弟也其先楚人姓芈氏秦武王卒無子立其弟為¶
昭王昭王母故號為芈八子及昭王即位芈八子號為¶
宣太后宣太后非武王母武王母號曰惠文后先武王¶
<pb:KR2c0021_WYG_136-2a>¶
死宣太后二弟其異父長弟曰穰侯姓魏氏名冉同父¶
弟曰芈戎為華陽君而昭王同母弟曰髙陵君涇陽君¶
而魏冉最賢自恵王武王時任職用事武王卒諸弟爭¶
立惟魏冉力為能立昭王昭王即位以冉為将軍衛咸¶
陽誅季君之亂而逐武王后出之魏昭王諸兄弟不善¶
者皆滅之威振秦國昭王少宣太后自治任魏冉為政¶
(○按本紀云恵文后不得良死傳云先武王死互/異  紀年秦内亂殺其太后及公子雍公子壮)　三¶
年王冠　昭王七年樗里子死而使涇陽君質於齊趙¶
<pb:KR2c0021_WYG_136-2b>¶
人樓緩来相秦趙不利乃使仇液之秦請以魏冉為秦¶
相仇液将行其客宋公謂液曰秦不聴公樓緩必怨公¶
公不若謂樓緩曰請為公毋急秦秦王見趙請相魏冉¶
之不急且不聴公公言而事不成以徳樓子事成魏冉¶
故徳公矣於是仇液從之而秦果免樓緩而魏冉相秦¶
　十二年樓緩免穰侯魏冉為相　白起者郿人也善¶
用兵事秦昭王昭王十三年而白起為左庶長将而擊¶
韓之新城是嵗穰侯相秦舉任鄙以為漢中守　昭王¶
<pb:KR2c0021_WYG_136-3a>¶
十四年魏冉舉白起使代向夀将而攻韓魏敗之伊闕¶
斬首二十四萬虜魏将公孫喜　白起為左更攻韓魏¶
於伊闕斬首二十四萬又虜其将公孫喜㧞五城起遷¶
為國尉渉河取韓安邑以東到乾河¶
戰國䇿秦敗東周與魏戰於伊闕殺犀武魏令公孫衍¶
乗勝而留於境請卑辭割地以講於秦為竇屢謂魏王¶
曰臣不知衍之所以聴於秦之少多然而臣能半衍之¶
割而令秦講於王王曰奈何對曰王不若與竇屢闗内¶
<pb:KR2c0021_WYG_136-3b>¶
侯而令之趙王重其行而厚奉之因揚言曰聞周魏令¶
竇屢已割魏於奉陽君而聴秦矣夫周君竇屢奉陽君¶
之與穰侯貿首之仇也今行和者竇屢也制割者奉陽¶
君也太后恐其不因穰侯也而欲敗之必以少割請合¶
於王而和於東周與魏也　秦攻魏将犀武軍於伊闕¶
進兵而攻周為周最謂李兑曰君不如禁秦之攻周趙¶
之上計莫如令秦魏復戰今秦攻周而得之則衆必多¶
傷矣秦欲持周之得必不攻魏秦若攻周而不得前有¶
<pb:KR2c0021_WYG_136-4a>¶
勝魏之勞後有攻周之敗又必不攻魏今君禁之而秦¶
未與魏講也而全趙令其止必不敢不聴是君却秦而¶
定周也秦去周必復攻魏魏不能支必因君而講則君¶
重矣若魏不講而疾支之是君存周而戰秦魏也重亦¶
盡在趙　犀武敗於伊闕周君之魏求救魏王以上黨¶
之急辭之周君返見梁囿而樂之也綦母恢謂周君曰¶
温囿不下此而又近臣能為君取之反見魏王王曰周¶
君怨寡人乎對曰不怨且誰怨乎臣為王有患也周君¶
<pb:KR2c0021_WYG_136-4b>¶
謀主也而設以國為王扞秦而王無之扞也臣見其必¶
以國事秦也秦悉塞外之兵與周之衆以攻南陽而兩¶
上黨絶矣魏王曰然則奈何綦母恢曰周君形不好小¶
利事秦而好小利今王許戌三萬人與温囿周君得以¶
有辭於父兄百姓而私温囿以為樂必不合於秦臣嘗¶
聞温囿之利計嵗八十金周君得温囿其以事王者嵗¶
百二十金是上黨無患而贏四十金魏王使孟卯致温¶
囿於周君而許之戍¶
<pb:KR2c0021_WYG_136-5a>¶
史記十五年大良造白起攻魏取垣復予之攻楚取宛¶
　又取楚之宛葉魏冉謝病免相以客卿夀燭為相眀¶
年燭免復相冉乃封魏冉於穰復益封陶號曰穰侯¶
十六年封公子市宛公子悝鄧魏冉陶為諸侯　韓釐¶
王六年與秦武遂地二百里　魏昭王六年予秦河東¶
地方四百里芒夘以詐重¶
戰國䇿秦約趙而伐魏魏王患之芒夘曰王勿憂也臣¶
請發張倚使謂趙王曰夫鄴寡人固形弗有也今大王¶
<pb:KR2c0021_WYG_136-5b>¶
收秦而攻魏寡人請以鄴事大王趙王喜召相國而命¶
之曰魏王請以鄴事寡人使寡人絶秦相國曰收秦攻¶
魏利不過鄴今不用兵而得鄴請許魏張倚因謂趙王¶
曰敝邑之吏効城者已在鄴矣大王且何以報魏趙王¶
因令閉闗絶秦秦趙大惡芒夘應趙使曰敝邑所以事¶
大王者為完鄴也今効鄴者使者之罪也夘不知也趙¶
王恐魏承秦之怒遽割五城以合於魏而支秦(○史稱/芒夘以)¶
(詐重即此其淮南子孟夘妻其嫂有五子焉然而相魏/寜其危解  患  韓非子秦韓攻魏昭夘西說而秦韓)¶
<pb:KR2c0021_WYG_136-6a>¶
(罷齊荆攻魏夘東說而齊荆罷魏襄王養之以五乗将/軍夘曰伯夷以将軍葬於首陽山之下而天下曰夫以)¶
(伯夷之賢與其稱仁而以将軍葬是手足不掩也今臣/罷四國之兵而王乃與臣五乗此其稱功猶嬴勝而履)¶
(蹻○疑昭夘即芒夘然不在/魏襄王之世盖韓子誤引)¶
史記魏昭王七年秦㧞我城大小六十一　白起為大¶
良造攻魏㧞之取城大小六十一(○事在秦昭王十八/年起𫝊攻韓魏伊闕)¶
(眀年云云/紀年踈畧)¶
戰國䇿秦使趙攻魏魏謂趙王曰攻魏者亡趙之始也¶
昔者晉人欲亡虞而先伐虢伐虢者亡虞之始也故荀¶
<pb:KR2c0021_WYG_136-6b>¶
息以馬與璧假道於虞宫之竒諫而不聴卒假晉道晉¶
人伐虢反而收虞故春秋書之以罪虞公今國莫彊於¶
趙而并齊秦王賢而有聲者相之所以為心腹之疾者¶
趙也魏者趙之虢也趙者魏之虞也聴秦而攻魏者虞¶
之為也願王之熟計之也　秦攻韓之管魏王發兵救¶
之昭忌曰夫秦彊國也而韓魏壤秦不出攻則已若出¶
攻非於韓也必於魏也今幸而於韓魏之福也王若救¶
之夫解攻者必韓之管也致攻者必魏之梁也魏王不¶
<pb:KR2c0021_WYG_136-7a>¶
聴曰若不因救韓韓怨魏西合於秦秦韓為一則魏危¶
遂救之秦果釋管而攻魏魏王大恐謂昭忌曰不用子¶
之計而禍至為之奈何昭忌乃為之見秦王曰臣聞眀¶
主之聴也不以挟私為政是參行也願大王毋攻魏聴¶
臣也秦王曰何也昭忌曰山東之從時合時離何也秦¶
王曰不識也曰天下之合以王之不必也其離也以王¶
之必也今攻韓之管國危矣未卒而移兵於梁合天下¶
之從無精於此者矣以為秦之求索必不可支也故為¶
<pb:KR2c0021_WYG_136-7b>¶
王計者無如制趙秦已制趙則燕不敢不事秦荆濟不¶
能獨從天下爭敵扵秦則弱矣秦王乃止(○二䇿/時無考)¶
史記昭王十九年秦稱西帝齊稱東帝月餘吕禮来而¶
齊秦各復歸帝為王(韓非子穰侯相秦而齊彊穰侯欲/立秦為帝而齊不聴因請立齊為)¶
(東帝而不/能成也)　齊湣王三十六年王為東帝秦昭王為西¶
帝蘇代自燕来入齊見於章華東門齊王曰嘻善子來秦使¶
魏冉致帝子以為何如對曰王之問臣也卒而患之所¶
從来微願王受之而勿備稱也秦稱之天下安之王乃¶
<pb:KR2c0021_WYG_136-8a>¶
稱之無後也且讓爭帝名無傷也秦稱之天下惡之王¶
因勿稱以收天下此大資也且天下立兩帝王以天下¶
為尊齊乎尊秦乎王曰尊秦曰釋帝天下愛齊乎愛秦¶
乎王曰愛齊而憎秦曰兩帝立約伐趙孰與伐桀宋之¶
利王曰伐桀宋利對曰夫約鈞然與秦為帝而天下獨¶
尊秦而輕齊釋帝則天下愛齊而憎秦伐趙不如伐桀¶
宋之利故願王眀釋帝以收天下倍約賔秦無爭重而¶
王以其閒舉宋夫有宋衛之陽地危有濟西趙之阿東¶
<pb:KR2c0021_WYG_136-8b>¶
國危有淮北楚之東國危有陶平陸梁門不開釋帝而¶
貸之以伐桀宋之事國重而名尊燕楚所以形服天下¶
莫敢不聴此湯武之舉也敬秦以為名而後使天下憎¶
之此所謂以卑為尊者也願王孰慮之於是齊去帝復¶
為王秦亦去帝位(戰國䇿蘇子自燕之齊見於章華南/門齊王曰嘻子之来也秦使魏冉致)¶
(帝子以為何如對曰王之問臣也卒而患之所從徃者/微今不聴是恨秦也聴之是恨天下也不如聴之以為)¶
(秦勿庸稱也以為天下秦稱之天下聴之王亦稱之先/後之事帝名為無傷也秦稱之而天下不聴王因勿稱)¶
(其於以收天/下此大資也)¶
<pb:KR2c0021_WYG_136-9a>¶
戰國䇿謂魏冉曰楚破秦秦不能與齊懸衡矣秦三世¶
積節於韓魏而齊之徳新加焉齊秦交爭韓魏韓魏東¶
聴則秦伐矣齊有東國之地方千里楚包九夷又方千¶
里南有符離之塞北有甘魚之口權懸宋衛宋衛乃當¶
阿甄耳利有千里者二富擅越𨽻秦烏能與齊懸衡韓¶
支分方城膏腴之地以薄鄭兵休復起足以傷秦不必¶
待齊¶
史記二十一年錯攻魏河内魏獻安邑秦出其人¶
<pb:KR2c0021_WYG_136-9b>¶
戰國䇿芒夘謂秦王曰王之士未有為之中者也臣聞¶
眀王不背中而行王之所欲於魏者長平王屋洛林之¶
地也王能使臣為魏之司徒則臣能使魏獻之秦王曰¶
善因任以為魏之司徒謂魏王曰王所患者上地也秦¶
之所欲扵魏者長平王屋洛林之地也王獻之秦則上¶
地無憂患因請以下兵東擊齊攘地不必逺矣魏王曰¶
善因獻之秦地入數月而秦兵不下魏王謂芒夘曰地¶
入數月而秦兵不下何也芒夘曰臣有死罪雖然臣死¶
<pb:KR2c0021_WYG_136-10a>¶
則契折於秦王無以責秦王因赦其罪臣為王責約於¶
秦乃之秦謂秦王曰魏之所以獻長平王屋洛林之地¶
者欲以下大王之兵東擊齊也今地已入而秦兵不可¶
下臣則死人也雖然後山東之士無以利事王者矣秦¶
王懼然曰國有事未贍下兵也今以兵從後十日秦兵¶
下芒夘并将秦魏之兵以東擊齊唘地二十二縣(吕氏/春秋)¶
(魏令孟卭割綘&KR0034;安邑之地以與秦王王喜令起賈為/孟卬求司徒於魏王魏王不說應起賈曰卬寡人之臣)¶
(也寡人寜以臧為司徒無用卭願大王之更以他人詔/之也起賈出遇孟卭於廷曰公之事何如起賈曰公甚)¶
<pb:KR2c0021_WYG_136-10b>¶
(賤於公之主公之主曰寜用臧為司徒無用公孟卭入/見謂魏王曰秦客何言王曰求以女為司徒孟卭曰王)¶
(應之若何王曰寜以臧無用卭也孟卭太息曰宜矣王/之制於秦也王何疑秦之善臣也以綘&KR0034;安邑令負牛)¶
(書與秦猶乃善牛也卬雖不肖獨不如牛乎且王令三/将軍為臣先曰視卭如身是重臣也令二輕臣也令臣)¶
(責卬雖賢固能平居三日魏王乃聴起賈凡人主之與/其大官也為有益也今割國之錙錘矣而因得大官且)¶
(何地以給之大官人臣之所欲也孟卭令秦得其所欲/秦亦令孟卭得其所欲責以償矣尚有何責魏雖彊猶)¶
(不能責無責又况於弱魏王之令乎孟卬為司/徒以棄其責則拙也○卬當為夘即芒夘也)¶
史記涇陽君封宛　二十二年與楚王㑹宛與趙王㑹¶
中陽　二十三年王與魏王㑹宜陽與韓王㑹新城(○/韓)¶
<pb:KR2c0021_WYG_136-11a>¶
(魏世家皆云/㑹於西周)　二十四年與楚王㑹鄢又㑹穰秦取魏¶
安城至大梁燕趙救之秦軍去¶
戰國䇿秦将伐魏魏王聞之夜見孟嘗君告之曰秦且¶
攻魏子為寡人謀奈何孟嘗君曰有諸侯之救則國可¶
存也王曰寡人願子之行也重為之約車百乘孟嘗君¶
之趙謂趙王曰願借兵以救魏趙王曰寡人不能孟嘗¶
君曰夫敢借兵者以忠王也王曰可得聞乎孟嘗君曰¶
夫趙之兵非能彊於魏之兵魏之兵非能弱於趙也然¶
<pb:KR2c0021_WYG_136-11b>¶
而趙之地不嵗危而民不嵗死而魏之地嵗危而民嵗¶
死者何也以其西為趙蔽也今趙不救魏魏歃盟扵秦¶
是趙與彊秦為界也地亦且嵗危民亦且嵗死矣此文¶
之所以忠於大王也趙王許諾為起兵十萬車三百乘¶
又北見燕王曰先日公子嘗約兩主之交矣今秦且攻¶
魏願大王之救之燕王曰吾嵗不熟二年矣今又行數¶
千里而以助魏且奈何田文曰夫行數千里而以救人¶
者此國之利也今魏王出國門而望見軍雖欲行數千¶
<pb:KR2c0021_WYG_136-12a>¶
里而助人可得乎燕王尚未許也田文曰臣効便計扵¶
王王不用臣之忠計文請行矣恐天下之将有大變也¶
王曰大變可得聞乎曰秦攻魏未能克之也而臺已燔¶
㳺已奪矣而燕不救魏魏王折節割地之半與秦秦必¶
去矣秦已去魏魏王悉韓魏之兵又西借秦兵以因趙¶
之衆以四國攻燕王且何利利行數千里而助人乎利¶
出燕南門而望見軍乎則道里近而輸又易矣王何利¶
燕王曰子行矣寡人聴子乃為之起兵八萬車三百乘¶
<pb:KR2c0021_WYG_136-12b>¶
以從田文魏王大說曰君得燕趙之兵甚衆且亟矣秦¶
王大恐割地請講於魏因歸燕趙之兵而封田文¶
史記魏冉免相　二十五年與韓王㑹新城與魏王㑹¶
新眀邑(○韓世家云與/秦王㑹西周間)　二十六年穰侯冉復相　魏¶
冉復相秦六嵗而免免二嵗復相秦(○秦昭王十九年/冉復相二十四年)¶
(免相至二十六年復相/計魏冉於此三相秦矣)¶
戰國䇿蘇厲謂周君曰敗韓魏殺犀武攻趙取藺離石¶
祁者皆白起是攻用兵又有天命也今攻梁梁必破破¶
<pb:KR2c0021_WYG_136-13a>¶
則周危君不若止之謂白起曰楚有養由基者善射去¶
栁葉者百歩而射之百發百中左右皆曰善有一人過¶
曰善射可教射也矣養由基曰人皆善子乃曰可教射¶
子何不代我射之也客曰我不能教子支左詘右夫射¶
栁葉者百發百中而不以善息少焉氣力倦弓撥矢鉤¶
一發不中前功盡矣今公破韓魏殺犀武而北攻趙取¶
藺離石祁者公也公之功甚多今公又以秦兵出塞過¶
兩周踐韓而以攻梁一攻而不得前功盡滅公不若稱¶
<pb:KR2c0021_WYG_136-13b>¶
病不出也(○史周本紀有在赧王三十/四年當秦昭王二十六年也)　獻書秦王曰¶
臣竊聞大王之謀出事於梁謀恐不出於計矣願大王¶
之熟計之也梁者山東之腰也有蛇扵此擊其尾其首¶
救擊其首其尾救擊其中身首尾俱救今梁者天下之¶
脊也夫秦攻梁者是示天下要斷山東之脊也是山東¶
首尾皆救中身之時也山東見亡必恐恐必大合山東¶
尚彊臣見秦之必大憂可立而待也臣竊為大王計不¶
如南出事於南方其兵弱天下不必能救地可廣大國¶
<pb:KR2c0021_WYG_136-14a>¶
可富兵可彊主可尊王不聞湯之伐桀乎試之弱宻湏¶
氏以為武教得宻湏氏而湯知服桀矣今秦欲與山東¶
為讎不先以弱為武教兵必大挫國必大憂秦果南攻¶
藍田鄢郢¶
史記頃襄王十八年楚人有好以弱弓微繳加歸鴈之¶
上者頃襄王聞召而問之對曰小臣之好射鶀鴈羅鸗¶
小矢之發也何足為大王道也且稱楚之大因大王之¶
賢所弋非直此也昔者三王以弋道徳五霸以弋戰國¶
<pb:KR2c0021_WYG_136-14b>¶
故秦魏燕趙者鶀鴈也齊魯韓衛者青首也鄒費郯邳¶
者羅鸗也外其餘則不足射者見鳥六雙以王何取王¶
何不以聖人為弓以勇士為繳時張而射之此六雙者¶
可得而囊載也其樂非特朝夕之樂也其獲非特鳬雁¶
之實也王朝張弓而射魏之大梁之南加其右臂而徑¶
屬之於韓則中國之路絶而上蔡之郡壊矣還射圉之¶
東解魏左肘而外擊定陶則魏之東外棄而大宋方與¶
二郡者舉矣且魏斷二臂顛越矣膺擊郯國大梁可得¶
<pb:KR2c0021_WYG_136-15a>¶
而有也王請繳蘭臺飲馬西河定魏大梁此一發之樂¶
也若王之於弋誠好而不厭則出寳弓碆新繳射噣鳥¶
扵東海還盖長城以為防朝射東莒夕發浿邱夜加即¶
墨顧據午道則長城之東收而泰山之北舉矣西結境¶
於趙而北達扵燕三國布&KR1452;則從不待約而可成也北¶
㳺目扵燕之遼東而南登望於越之㑹稽此再發之樂¶
也若夫泗上十二諸侯左縈而右拂之可一旦而盡也¶
今秦破韓以為長憂得列城而不敢守也伐魏而無功¶
<pb:KR2c0021_WYG_136-15b>¶
擊趙顧病則秦魏之勇力屈矣楚之故地漢中析酈可¶
得而復有也王出寳弓碆新繳渉鄳塞而待秦之倦也¶
山東河内可得而一也勞民休衆南面稱王矣故曰秦¶
為大鳥負海内而處東面而立左臂據趙之西南右臂¶
傅楚鄢郢膺擊韓魏垂頭中國處既形便勢有地利奮¶
翼鼓&KR1452;方三千里則秦未可得獨招而夜射也欲以激¶
怒襄王故對以此言襄王因召與語遂言曰夫先王為¶
秦所欺而客死於外怨莫大焉今以匹夫有怨尚有報¶
<pb:KR2c0021_WYG_136-16a>¶
萬乘白公子胥是也今楚之地方五千里帶甲百萬猶¶
足以踴躍中野也而坐受困臣竊為大王弗取也於是¶
頃襄王遣使於諸侯復為從欲以伐秦秦聞之發兵来¶
伐楚十九年秦伐楚楚軍敗割上庸漢北地予秦(○楚/襄王)¶
(十九年當秦昭/王二十七年)¶
戰國䇿荘辛謂楚襄王曰君王左州侯右夏侯輦從鄢¶
陵君與夀陵君専淫逸侈靡不顧國政郢都必危矣襄¶
王曰先生老悖乎将以為楚國妖祥乎荘辛曰臣誠見¶
<pb:KR2c0021_WYG_136-16b>¶
其必然者也非敢以為國妖祥也君王卒幸四子者不¶
衰楚國必亡矣臣請避於趙淹留以觀之荘辛去之趙¶
留五月秦果舉鄢郢巫上蔡陳之地襄王流揜於城陽¶
於是使人發騶徵荘辛扵趙荘辛曰諾荘辛至襄王曰¶
寡人不能用先生之言今事至扵此為之奈何荘辛對¶
曰臣聞鄙語曰見兔而顧犬未為晚也亡羊而補牢未¶
為遲也臣聞昔者湯武以百里昌桀紂以天下亡今楚¶
國雖小絶長續短猶以數千里豈特百里哉王獨不見¶
<pb:KR2c0021_WYG_136-17a>¶
夫蜻蜓乎六足四翼飛翔乎天地之間俛啄蚉䖟而食¶
之仰承甘露而飲之自以為無患與人無爭也不知夫¶
五尺童子方将調飴膠絲加己乎四仞之上而下為螻¶
蟻食也黄雀因是以俯噣白粒仰栖茂樹鼓翅奮翼自¶
以為無患與人無爭也不知夫公子王孫左挟彈右攝¶
丸将加已乎十仞之上以其類為招晝㳺乎茂樹夕調¶
乎酸鹹倐忽之間墜於公子之手夫雀其小者也黄鵠¶
因是以㳺乎江海淹乎大沼俯噣鱔鯉仰囓䔖蘅奮其¶
<pb:KR2c0021_WYG_136-17b>¶
六翮而陵清風飄颻乎髙翔自以為無患與人無爭也¶
不知夫射者方将修其碆盧治其矰繳将加已乎百仞¶
之上被㔋磻引微繳折清風而抎矣故晝㳺乎江河夕¶
調乎鼎鼐夫黄鵠其小者也蔡靈侯之事因是以南㳺¶
乎髙陂北陵乎巫山飲茹溪流食湘波之魚左抱㓜妾¶
右擁嬖女與之馳騁乎髙蔡之中而不以國家為事不¶
知夫子發方受命乎靈王繫已以朱絲而見之也蔡靈¶
侯之事其小者也君王之事因是以左州侯右夏侯輦¶
<pb:KR2c0021_WYG_136-18a>¶
從鄢陵君與夀陵君飯封禄之粟而載方府之金與之¶
馳騁乎雲夢之中而不以天下國家為事而不知夫穰¶
侯方受命乎秦王填黽塞之内而投已乎黽塞之外襄¶
王聞之顔色變作身體戰慄於是乃以執珪而授之為¶
陽陵君與淮北之地(說苑楚王問荘辛曰君子之行奈/何荘辛對曰居不為垣墻人莫能)¶
(毁傷行不從周衛人莫能暴害此君子之行也楚王復/問君子之富奈何對曰君子之富假貸人不徳也不責)¶
(也其食飲人不使也不役也親戚愛之衆人喜之不肖/者事之皆欲其夀樂而不傷於患此君子之富也楚王)¶
(曰善馬新語楚襄王奢侈縱恣不能制下檢民以徳増/駕百  而行欲令天下人餒則富利眀不可及扵是楚)¶
<pb:KR2c0021_WYG_136-18b>¶
(國逾奢君臣無别亂淮南子頃襄好色不/使風議而民多昏  其積至昭竒之難)¶
史記二十七年錯攻楚白起攻趙取代光狼城又使司¶
馬錯發隴西因蜀攻楚黔中㧞之　二十八年大良造¶
白起攻楚取鄢鄧　二十九年大良造白起攻楚取郢¶
為南郡楚王走周君来王與楚王㑹襄陵白起為武安¶
君　白起者穰侯之所任舉也相善於是穰侯之富富¶
於王室¶
說苑魏公子牟東行穰侯送之曰先生将去冉之山東¶
<pb:KR2c0021_WYG_136-19a>¶
矣獨無一言以教冉乎魏公子牟曰微君言之牟㡬忘¶
語君君知夫官不與勢期而勢自至乎勢不與富期而¶
富自至乎富不與貴期而貴自至乎貴不與驕期而驕¶
自至乎驕不與罪期而罪自至乎罪不與死期而死自¶
至乎穰侯曰善敬受眀教¶
史記三十年蜀守若伐取巫郡及江南為黔中郡　武¶
安君因取楚定巫黔中郡　三十一年白起伐魏取兩¶
城楚人反我江南　襄王乃收東地兵得十餘萬復西¶
<pb:KR2c0021_WYG_136-19b>¶
取秦所抜我江旁十五邑以為郡距秦　三十二年相¶
穰侯攻魏至大梁破暴鳶斬首四萬鳶走魏入三縣請¶
和　穰侯為相國将兵攻魏走芒夘入北宅遂圍大梁¶
梁大夫須賈說穰侯曰臣聞魏之長吏謂魏王曰昔梁¶
惠王代趙戰勝三梁㧞邯鄲趙氏不割而邯鄲復歸齊¶
人攻衛抜故國殺子良衛人不割而故地復反衛趙之¶
所以國全兵勁而地不并於諸侯者以其能忍難而重¶
出地也宋中山數伐割地而國随以亡臣以為衛趙可¶
<pb:KR2c0021_WYG_136-20a>¶
法而宋中山可為戒也秦貪戾之國也而母親&KR0345;食魏¶
氏又盡晉國戰勝暴子割八縣地未畢入兵復出矣夫¶
秦何厭之有哉今又走芒夘入北宅此非敢攻梁也且¶
劫王以求多割地王必勿聽也今王背楚趙而講秦楚¶
趙怒而去王與王爭事秦秦必受之秦挟楚趙之兵以¶
復攻梁則國求無亡不可得也願王之必無講也王若¶
欲講少割而有質不然必見欺此臣之所聞於魏也願¶
君王之以是慮事也周書曰惟命不于常此言幸之不¶
<pb:KR2c0021_WYG_136-20b>¶
可數也夫戰勝暴子割八縣此非兵力之精又非計之¶
工也天幸為多矣今又走芒夘入北宅以攻大梁是以¶
天幸自為常也智者不然臣聞魏氏悉其百縣勝甲以¶
上戌大梁臣以為不下三十萬以三十萬之衆守梁七¶
仞之城臣以為湯武復生不易攻也夫輕背楚趙之兵¶
陵七仞之城戰三十萬之衆而志必舉之臣以為自天¶
地始分以至於今未嘗有者也攻而不㧞秦兵必罷陶¶
邑必亡則前功必棄矣今魏氏方疑可以少割収也願¶
<pb:KR2c0021_WYG_136-21a>¶
君逮楚趙之兵未至於梁亟以少割收魏魏方疑而得¶
以少割為利必欲之則君得所欲矣楚趙怒於魏之先¶
已也必爭事秦從以此散而君後擇焉且君之得地豈¶
必以兵哉割晉國秦兵不攻而魏必效絳安邑又為陶¶
開兩道㡬盡故宋衛必效單父秦兵可全而君制之何¶
索而不得何為而不成願君熟慮之而無行危穰侯曰¶
善乃罷梁圍眀年魏背秦與齊從親秦使穰侯伐魏斬¶
首四萬走魏将暴鳶得魏三縣穰侯益封(戰國䇿穰侯/攻大梁乘郢)¶
<pb:KR2c0021_WYG_136-21b>¶
(北魏王且從謂穰侯曰君攻楚得宛穰以廣陶攻齊得/剛博以廣陶攻魏得許鄢陵以廣陶秦王不問者何也)¶
(以大梁之未亡也今者大梁亡許鄢陵必議議則君必/窮為君計者勿攻便  列女傳芒夘之後妻有三子前)¶
(妻之子五人皆不愛慈母於是前妻中子犯魏王令當/死母憂戚悲哀帶圍减尺朝夕勤勞以救其罪安釐聞)¶
(之髙其義乃赦其子復其家自此五子親附慈/母雍雍若一慈母率導八子咸為魏大夫卿士)　三十¶
三年客卿胡傷攻魏卷蔡陽長社取之擊芒夘華陽破¶
之斬首十五萬魏入南陽以和　穰侯與白起客卿胡¶
陽復攻趙韓魏破芒夘於華陽下斬首十萬取魏之卷¶
蔡陽長社趙氏觀津且與趙觀津益趙以兵伐齊齊襄¶
<pb:KR2c0021_WYG_136-22a>¶
王懼使蘇代為齊隂遺穰侯書曰臣聞徃来者言曰秦¶
将益趙甲四萬以伐齊臣竊必之弊邑之王曰秦王眀¶
而熟於計穰侯智而習於事必不益趙甲四萬以伐齊¶
是何也夫三晉之相與也秦之深讎也百相背也百相¶
欺也不為不信不為無行今破齊以肥趙趙秦之深讎¶
不利於秦此一也秦之謀者必曰破齊弊晉楚而後制¶
晉楚之勝夫齊罷國也以天下攻齊如以千鈞之弩决¶
潰癕也必死安能弊晉楚此二也秦少出兵則晉楚不¶
<pb:KR2c0021_WYG_136-22b>¶
信也多出兵則晉楚為制於秦齊恐不走秦必走晉楚¶
此三也秦割齊以啖晉楚晉楚案之以兵秦反受敵此¶
四也是晉楚以秦謀齊以齊謀秦也何晉楚之智而秦¶
齊之愚此五也故得安邑以善事之亦必無患矣秦有¶
安邑韓氏必無上黨矣取天下之腸胃與出兵而懼其¶
不反也孰利臣故曰秦王眀而熟於計穰侯智而習扵¶
事必不益趙甲四萬以伐齊矣於是穰侯不行引兵而¶
歸¶
<pb:KR2c0021_WYG_136-23a>¶
戰國䇿趙魏攻華陽韓謁急於秦冠盖相望秦不救韓¶
相國謂田苓曰事急矣願公雖疾為一宿之行田苓見¶
穰侯穰侯曰韓急乎何故使公来田苓對曰未急也穰¶
侯怒曰是何以為公之主使乎冠盖相望告敝邑甚急¶
公言未急何也田苓曰使韓急則将變矣穰侯曰公無¶
見王矣臣請令發兵救韓八日中大敗趙魏於華陽之¶
下　秦敗魏於華魏王且入朝於秦周訴謂王曰宋人¶
有學者三年反而名其母其母曰子學三年反而名我¶
<pb:KR2c0021_WYG_136-23b>¶
者何也其子曰吾所賢者無過堯舜堯舜名吾所大者¶
無大天地天地名今母賢不過堯舜母大不過天地是¶
以名母也其母曰子之於學者将盡行之乎願子之有¶
以易名母也子之於學也将有所不行也願子之且以¶
名母為後也今王之事秦尚有可以易入朝者乎願王¶
之有以易之而以入朝為後魏王曰子患寡人入而不¶
出耶許綰為我祝曰入而不出請殉寡人以頭周訴對¶
曰如臣之賤也今人有謂臣曰入不測之淵而必出不¶
<pb:KR2c0021_WYG_136-24a>¶
出請以一䑕首為汝殉者臣必不為也今秦不可知之¶
國也猶不測之淵也而許綰之首猶䑕首也内王扵不¶
可知之秦而殉王以䑕首臣竊為王不取也且無梁孰¶
與無河内急王曰梁急無梁孰與無身急王曰身急曰¶
以三者身上也河内其下也秦未索其下而王効其上¶
可乎王尚未聴也支期曰王視楚王楚王入秦王以三¶
乗先之楚王不入楚魏為一尚足以捍秦王乃止王謂¶
支期曰吾始已諾於應侯矣今不行者欺之矣支期曰¶
<pb:KR2c0021_WYG_136-24b>¶
王勿憂也臣使長信侯請無内王王待臣也支期說於¶
長信侯曰王命召相國長信侯曰王何以臣為支期曰¶
臣不知也王急召君長信侯曰吾内王於秦者寜以為¶
秦邪吾以為魏也支期曰君無為魏計君其自為計且¶
安死乎安生乎安窮乎安貴乎君其先自為計後為魏¶
計長信侯曰樓公将入矣臣今從支期曰王急召君君¶
不行血濺君襟矣長信侯行支期随其後且見王支期¶
先入謂王曰偽病者乎而見之臣已恐之矣長信侯入¶
<pb:KR2c0021_WYG_136-25a>¶
見王王曰病甚奈何吾始已諾扵應侯矣意雖道死行¶
乎長信侯曰王毋行矣臣能得之於應侯矣願王毋憂¶
(○䇿言應侯似非此時事按華陽之役在昭王三十三/年范雎入秦在昭王三十六年其封應侯在四十一年)¶
(此時何得有應侯或應侯字/誤抑異時别有戰華之事邪)　華軍之戰魏不勝秦眀¶
年将使段干崇割地而講孫臣謂魏王曰魏不以敗之¶
上割可謂善用不勝矣而秦不以勝之上割可謂不善¶
用勝矣今處期年乃欲割是羣臣之私而王不知也且¶
夫欲璽者段干子也王因使之割地欲地者秦也而王¶
<pb:KR2c0021_WYG_136-25b>¶
因使之授璽夫欲璽者制地欲地者制璽其勢必無魏¶
矣且夫姧人固皆欲以地事秦以地事秦譬猶抱薪而¶
救火也薪不盡則火不止今王之地有盡而秦求之無¶
窮是薪火之說也魏王曰善雖然吾已許秦矣不可以¶
革也對曰王獨不見夫博者之用梟邪欲食則食欲握¶
則握今君劫於羣臣而許秦因曰不可革何用智之不¶
若梟也魏王曰善乃按其行(○史魏世家/孫臣作蘇代)　秦召魏相¶
信安君信安君不欲徃蘇代為說秦王曰臣聞之忠不¶
<pb:KR2c0021_WYG_136-26a>¶
必黨黨不必忠今臣願為大王陳臣之愚意恐其不忠¶
於下吏自使有要領之罪願大王察之今大王令人執¶
事扵魏以完其交臣恐魏交之益疑也将以塞趙也臣¶
又恐趙之益勁也夫魏王之愛習魏信也甚矣其智能¶
而任用之也厚矣其畏惡嚴尊秦也眀矣今王之使人¶
入魏而不用則王之使人入魏無益也若用魏必舎所¶
愛習而用所畏惡此魏王之所不安也夫舎萬乗之事¶
而退此魏信之所難行也夫令人之君處所不安令人¶
<pb:KR2c0021_WYG_136-26b>¶
之相行所不能以此為親則難乆矣臣故恐魏交之益¶
疑也且魏信舎事則趙之謀者必曰舎於秦秦必令其¶
所愛信者用趙是趙存而我亡也趙安而我危也則上¶
有野戰之氣下有堅守之心臣故恐趙之益勁也大王¶
欲完魏之交而使趙小心乎不如用魏信而尊之以名¶
魏信事王國安而名尊離王國危而權輕然則魏信之¶
事王也上所以為其主者忠矣下所以自為者厚矣彼¶
其事王必完矣趙之用事者必曰魏氏之名族不髙於¶
<pb:KR2c0021_WYG_136-27a>¶
我土地之實不厚於我魏信以魏事秦秦甚善之國得¶
安焉身得尊焉今我構難於秦兵為招質國處削危之¶
形非得計也結怨於外生患於中身處死亡之地非完¶
事也彼将傷其前事而悔過其行冀其利必多割地以¶
深下王則是大王垂拱多割地以為利重堯舜之所求¶
而不能得也臣願大王察之(○時不/可考)¶
史記春申君者楚人也名歇姓黄氏㳺學博聞事楚頃¶
襄王頃襄王以歇為辨使於秦秦昭王使白起攻韓魏¶
<pb:KR2c0021_WYG_136-27b>¶
敗之於華陽禽魏将芒夘韓魏服而事秦秦昭王方令¶
白起與韓魏共伐楚未行而楚使黄歇適至於秦聞秦¶
之計當是之時秦前已使白起攻楚取巫黔中之郡㧞¶
鄢郢東至竟陵楚頃襄王東徙治扵陳縣黄歇見楚懐¶
王之為秦所誘而入朝遂見欺留死於秦頃襄王其子¶
也秦輕之恐壹舉兵而滅楚歇乃上書說秦昭王昭王¶
曰善於是乃止白起而謝韓魏發使賂楚約為與國黄¶
歇受約歸楚楚使歇與太子完入質於秦秦留之數年¶
<pb:KR2c0021_WYG_136-28a>¶
(○楚襄王二十七年/當秦昭王三十五年)¶
戰國䇿頃襄王二十年秦白起抜楚西陵或㧞鄢郢夷¶
陵燒先王之墓王徙東北保於陳城楚遂削弱為秦所¶
輕於是白起又将兵来伐楚人有黄歇者㳺學博聞襄¶
王以為辨故使於秦說昭王曰天下莫彊於秦楚今聞¶
大王欲伐楚此猶兩虎相鬬而駑犬受其敝不如善楚¶
臣請言其說臣聞之物至而反冬夏是也致至而危累¶
棊是也今大國之地半天下有二垂此從生民以来萬¶
<pb:KR2c0021_WYG_136-28b>¶
乘之地未嘗有也先帝文王武王王之身三世而不接¶
地於齊以絶從親之要今王使成橋守事扵韓成橋已¶
北入燕是王不用甲不伸威而出百里之地王可謂能¶
矣王又舉甲兵而攻魏杜大梁之門舉河内㧞燕酸棗¶
虚桃人楚燕之兵雲翔而不敢校王之功亦多矣王休¶
甲息衆二年然後復之又取蒲衍首垣以臨仁平邱小¶
黄濟陽嬰城而魏氏服矣王又割濮磨之北屬之燕斷¶
齊秦之要絶楚魏之脊天下五合六聚而不敢救也王¶
<pb:KR2c0021_WYG_136-29a>¶
之威亦憚矣王若能持功守威省攻伐之心而肥仁義¶
之誡使無復後患三王不足四五霸不足六也王若負¶
人徒之衆恃甲兵之彊乗毁魏氏之威而欲以力臣天¶
下之主臣恐有後患詩云靡不有初鮮克有終易曰狐¶
濡其尾此言始之易終之難也何以知其然也智氏見¶
伐趙之利而不知榆次之禍也吴見伐齊之便而不知¶
干隧之敗也此二國者非無大功也沒利於前而易患¶
於後也吴之信越也從而伐齊遂攻齊人於艾陵還為¶
<pb:KR2c0021_WYG_136-29b>¶
越王禽扵三江之浦智氏信韓魏從而伐趙攻晉陽之¶
城勝有日矣韓魏反之殺智伯瑶扵鑿臺之上今王妬¶
楚之不毁也而忘毁楚之彊魏也臣為大王慮而不取¶
詩云大武逺宅不渉從此觀之楚國援也鄰國敵也詩¶
云他人有心予忖度之躍躍毚兔遇犬獲之今王中道¶
而信韓魏之善王也此正吴信越也臣聞敵不可易時¶
不可失臣恐韓魏之卑辭慮患而實欺大國也王既無¶
重世之徳於韓魏而有累世之怨焉夫韓魏父子兄弟¶
<pb:KR2c0021_WYG_136-30a>¶
接踵而死於秦者百世矣本國殘社稷壊宗廟堕刳腹¶
拆頥首身分離暴骨草澤頭顱僵仆相望於境父子老¶
弱係虜相随於路鬼神狐祥無所食百姓不聊生族類¶
離散流亡為臣妾滿海内矣韓魏之不亡秦社稷之憂¶
也今王之攻楚不亦失乎且王攻楚之日則惡出兵王¶
将藉路於仇讎之韓魏乎兵出之日而王憂其不反也¶
是王以兵資於仇讎之韓魏王若不藉路於仇讎之韓¶
魏必攻随陽右壤此皆廣川大水山林谿谷不食之地¶
<pb:KR2c0021_WYG_136-30b>¶
王雖有之不得為地是王有毁楚之名無得地之實也¶
且王攻楚之日四國必悉起應王秦楚之兵構而不離¶
魏氏将出兵而攻留方與銍胡陵碭蕭相故宋必盡齊¶
人南面泗上必舉此皆平原四達膏腴之地也而王使¶
之獨攻王破楚於以肥韓魏於中國而勁齊韓魏之彊¶
足以校於秦矣而齊南以泗為境東負海北倚河而無¶
後患天下之國莫彊於齊齊魏得地葆利而詳事下吏¶
一年之後為帝若未能於以禁王之為帝有餘夫以王¶
<pb:KR2c0021_WYG_136-31a>¶
壤土之博人徒之衆兵革之彊而注地於楚詘令韓魏¶
歸帝重於齊是王失計也臣為王慮莫若善楚秦楚合¶
而為一以臨韓韓必授首王襟以山東之險帶以河曲¶
之利韓必為闗中之侯若是王以十萬戍鄭梁氏寒心¶
許鄢陵嬰城上蔡召陵不徃来也如此而魏亦闗内侯¶
矣王一善楚而闗内二萬乘之主注地於秦齊之右壤¶
可拱手而取也是王之地一經兩海要絶天下也是燕¶
趙無齊楚齊楚無燕趙也然後危動燕趙持齊楚此四¶
<pb:KR2c0021_WYG_136-31b>¶
國者不待痛而服矣(○昭然利害敷陳愷切春申君生/平惟此可觀  列女傳楚處荘姪)¶
(者縣邑之女也初頃襄王好臺榭出入不時行年四十/不立太子諫者閉塞屈原放逐秦欲襲其國乃使張儀)¶
(間之曰南逰於唐五百里有樂焉王将徃是時荘姪年/十二謂其母曰王已出奸臣必倚敵國而發謀王必不)¶
(得反國姪願徃諫之其母不遣姪乃逃以緹竿為幟伏/南郊道旁王車至姪舉其幟王見之而止曰女何為者)¶
(也姪對曰妾縣邑之女也欲言隠事於王恐壅閼不得/見因以幟見王曰子何以戒寡人姪對曰夫魚失水有)¶
(龍無尾墻欲内崩而王不視王曰不知也對曰大魚失/水者王離國五百里也樂之於前不知禍之起於後也)¶
(有龍無尾者年既四十無太子也國無彊輔必且殆也/墻欲内崩而王不視者禍亂且成而王不改也王必遂)¶
(徃國非王之國也王曰善命後車載之立還反國門已/閉王乃發鄢郢之師以擊之僅能勝之乃立姪為夫人)¶
<pb:KR2c0021_WYG_136-32a>¶
(位在鄭子袖之右為王陳節儉愛民之事楚國復彊○/張儀鄭袖不得為襄王時人楚國復彊史亦不載其舛)¶
(謬甚/矣)¶
史記昭王三十六年相國穰侯言客卿竈欲伐齊取剛¶
夀以廣其陶邑於是魏人范雎自謂張禄先生譏穰侯¶
之伐齊乃越三晉以攻齊也以此時奸說秦昭王昭王¶
於是用范雎范雎言宣太后専制穰侯擅權於諸侯涇¶
陽君髙陵君之屬太侈富於王室於是秦王悟乃免相¶
國令涇陽之屬皆出闗就封邑穰侯出闗輜車千乗有¶
<pb:KR2c0021_WYG_136-32b>¶
餘穰侯卒於陶而因葬焉秦復收陶為郡　太史公曰¶
穰侯昭王親舅也而秦所以東益地弱諸侯嘗稱帝於¶
天下天下皆西鄉稽首者穰侯之功也及其貴極富溢¶
一夫開說身折勢奪而以憂死况於羇旅之臣乎　四¶
十二年十月宣太后薨葬芷陽酈山(戰國䇿秦宣太后/愛魏醜夫太后病)¶
(将死出令曰為我葬必以魏子為殉魏子患之庸芮為/魏子說太后曰以死者為有知乎太后曰無知也曰若)¶
(太后之神靈眀知死者之無知矣何為空以生所愛葬/於無知之死人哉若死者有知先王積怒之日乆矣太)¶
(后救過不贍何暇乃私魏/醜夫乎太后曰善乃止)　九月穰侯出之陶　四十¶
<pb:KR2c0021_WYG_136-33a>¶
五年悝出之國未至而死¶
　¶
　¶
　¶
　¶
　¶
　¶
　¶
<pb:KR2c0021_WYG_136-33b>¶
　¶
　¶
　¶
　¶
　¶
　¶
　¶
　繹史卷一百三十六¶
