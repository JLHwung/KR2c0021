# -*- mode: mandoku-view; -*-
#+TITLE: 繹史
#+DATE: 2015-08-24 22:27:35.332119
#+PROPERTY: ID KR2c0021
#+PROPERTY: BASEEDITION WYG    
#+PROPERTY: JUAN 卷一百二
<pb:KR2c0021_WYG_102-1a>¶
欽定四庫全書¶
　繹史卷一百二　　　　靈壁縣知縣馬驌撰¶
　　田氏簒齊¶
史記平公即位田常為相田常既殺簡公懼諸侯共誅¶
已乃盡歸魯衛侵地西約晉韓魏趙氏南通吳越之使¶
修功行賞親於百姓以故齊復定田常言於齊平公曰¶
徳施人之所欲君其行之刑罰人之所惡臣請行之行¶
之五年齊國之政皆歸田常由常於是盡誅鮑晏監止¶
<pb:KR2c0021_WYG_102-1b>¶
及公族之彊者而割齊自安平以東至琅邪自為封邑¶
封邑大於平公之所食¶
韓非子隰斯彌見田成子田成子與登臺四望三面皆¶
畼南面隰子家之樹蔽之田成子亦不言隰子歸使人¶
伐之斧離數創隰子止之其相室曰何變之數也隰子¶
曰古者有諺曰知淵中之魚者不祥夫田子將有事事¶
大而我示之知微我必危矣不伐樹未有罪也知人之¶
所不言其罪大矣乃不伐也　昔者田成子遊於海而¶
<pb:KR2c0021_WYG_102-2a>¶
樂之號令諸大夫曰言歸者死顔涿聚曰君遊海而樂¶
之奈臣有圖國者何君雖樂之將安得田成子曰寡人¶
布令曰言歸者死今子犯寡人之令援戈將擊之顔涿¶
聚曰昔桀殺關龍逢而紂殺王子比干今君雖殺臣之¶
身以三之可也臣言為國非為身也延頸而前曰君擊¶
之矣君乃釋戈趣駕而歸至三日而聞國人有謀不内¶
田成子者矣田成子所以遂有齊國者顔涿聚之力也¶
(○説苑作齊景公事氏列子齊田氏祖於庭食客千人/中坐有獻魚鴈者田  視之乃歎曰天之於民厚矣殖)¶
<pb:KR2c0021_WYG_102-2b>¶
(五榖生魚鳥以為之用衆客和之如響鮑氏之子年十/二預於次進曰不如君言天地萬物我與並生類也類)¶
(無貴賤徒以小大智力而相制迭相食非相為而生之/人取可食者而食之豈天本為人生之是蚊蚋噆膚虎)¶
(狼食肉豈天本為蚊蚋生人虎狼生肉者哉適齊有貧/者嘗乞於城市城市患其亟也衆莫之與遂  田氏之)¶
(廐從馬醫作役而假食郭中人戲之曰從馬醫而食不/以辱乎乞兒曰天下之辱莫過於乞乞猶不辱豈辱馬)¶
(醫/哉)¶
史記平公二十五年䘚子宣公積立(○年表/名就匝)　田常乃¶
選齊國中女子長七尺以上為後宫後宫以百數而使¶
賔客舍人出入後宫者不禁及田常䘚有七十餘男田¶
<pb:KR2c0021_WYG_102-3a>¶
常䘚子襄子般代立相齊常諡為成子田襄子既相齊¶
宣公三晉殺知伯分其地襄子使其兄弟宗人盡為齊¶
都邑大夫與三晉通使且以有齊國襄子䘚子荘子白¶
立田荘子相齊宣公(世本襄子名班荘子名伯五紀年/晉烈公四年趙氏城平邑  年田)¶
(公子居思伐/趙鄙圍平邑)　宣公四十三年伐晉毁黄城圍陽狐明¶
年伐魯葛及安陵明年取魯之一城(紀年晉烈公十年/齊田盻及邯鄲韓)¶
(舉戰于平邑邯鄲之師敗逋獲韓/舉取平邑新城十一年田悼子䘚)　荘子䘚子太公和¶
立(紀年齊宣公十五年田荘子䘚明年立田悼子宣公/四十七年田悼子䘚次立田和○據此田荘子之後)¶
<pb:KR2c0021_WYG_102-3b>¶
(有悼子世本/及史記不録)¶
禮記陳荘子死使人赴於魯魯人欲勿哭繆公召縣子¶
而問焉縣子曰古之大夫束脩之問不出竟雖欲哭之¶
安得而哭之今之大夫交政於中國雖欲勿哭焉得而¶
弗哭且臣聞之哭有二道有愛而哭之有畏而哭之公¶
曰然然則如之何而可縣子曰請哭諸異姓之廟於是¶
與哭諸縣氏(○檀弓○魯穆公立在齊宣公/四十七年據此是無田悼子也)¶
史記田太公相齊宣公宣公四十八年取魯之郕明年¶
<pb:KR2c0021_WYG_102-4a>¶
宣公與鄭人㑹西城伐衛取母丘宣公五十一年䘚田¶
㑹自廩丘反(紀年田布殺其大夫公孫孫公孫㑹以廩/丘叛于趙田布圍廩丘翟角趙孔屑韓氏)¶
(救廪丘及田布戰/于龍澤田師敗逋)　宣公䘚子康公貸立¶
吕氏春秋齊攻廩丘趙使孔青將死士而救之與齊人¶
戰大敗之齊將死得車二千得尸三萬以為二京甯越¶
謂孔青曰惜矣不如歸尸以内攻之越聞之古善戰者¶
沙隨賁服却舍延尸車甲盡於戰府庫盡於葬此之謂¶
内攻之孔青曰敵齊不尸則如何甯越曰戰而不勝其¶
<pb:KR2c0021_WYG_102-4b>¶
罪一與人出而不與人入其罪二與之尸而弗取其罪¶
三民以此三者怨上上無以使下下無以事上是之謂¶
重攻之¶
史記康公二年韓魏趙始列為諸侯　貸立十四年淫¶
於酒婦人不聽政太公乃遷康公於海上食一城以奉¶
其先祀¶
墨子昔者齊康公興樂萬人不可衣短褐不可食糠糟¶
曰食飲不美面目顔色不足視也衣服不美身體容貌¶
<pb:KR2c0021_WYG_102-5a>¶
不足觀也是以食必粱肉衣必文繡¶
史記明年魯敗齊平陸三年太公與魏文侯㑹濁澤求¶
為諸侯魏文侯乃使使言周天子及諸侯請立齊相田¶
和為諸侯周天子許之(○徐廣曰康公十六年索卩曰/廣蓋依年表為説而不省此上)¶
(文貸立十四年又云明年又三年是十八年年表及此/註並誤按田和急於簒齊既為天子所許復遲至三年)¶
(始稱侯不合於事/理索隱説是也)　康公之十九年田和立為齊侯列¶
於周室紀元年齊侯太公和立二年和䘚子桓公午立¶
(紀年齊康公五年田侯午生二十二年田侯剡立後十/年齊田午弑其君剡及孺子喜而為公○史記無侯剡)¶
<pb:KR2c0021_WYG_102-5b>¶
(一/世)　六年桓公䘚(紀年桓公/十九年䘚)　子威王因齊立是嵗故¶
齊康公䘚絶無後奉邑皆入田氏¶
　¶
　¶
　¶
　¶
　¶
　繹史卷一百二¶
