# -*- mode: mandoku-view; -*-
#+TITLE: 繹史
#+DATE: 2015-08-24 22:27:34.077697
#+PROPERTY: ID KR2c0021
#+PROPERTY: BASEEDITION WYG    
#+PROPERTY: JUAN 卷五十四
<pb:KR2c0021_WYG_054-1a>¶
欽定四庫全書¶
　繹史卷五十四　　　　靈壁縣知縣馬驌撰¶
　　秦穆公霸西戎¶
左傳(桓公/三年)芮伯萬之母芮姜惡芮伯之多寵人也故逐¶
之出居于魏　(四/年)秋秦師侵芮敗焉小之也冬王師秦¶
師圍魏執芮伯以歸　(十/年)秦人納芮伯萬于芮(紀年晉/武公元)¶
(年芮人乗京虢七年芮伯萬之母芮姜逐萬萬出奔魏/  八年周師  師圍魏取芮伯萬而東之  九年戎人)¶
(逆芮伯萬于郏○水經注引史記徳公元年/梁伯芮伯来朝  成公元年梁伯芮伯来朝)¶
<pb:KR2c0021_WYG_054-1b>¶
史記晉獻公滅虞虢虜虞君與其大夫百里傒以璧馬¶
賂于虞故也既虜百里傒以為秦繆公夫人媵于秦百¶
里傒亡秦走宛楚鄙人執之繆公聞百里傒賢欲重贖¶
之恐楚人不與乃使人謂楚曰吾媵臣百里傒在焉請¶
以五羖羊皮贖之楚人遂許與之當是時百里傒年已¶
七十餘繆公釋其囚與語國事謝曰臣亡國之臣何足¶
問繆公曰虞君不用子故亡非子罪也固問語三日繆¶
公大說授之國政號曰五羖大夫百里傒讓曰臣不及¶
<pb:KR2c0021_WYG_054-2a>¶
臣友蹇叔蹇叔賢而世莫知臣常游困于齊而乞食䬹¶
人蹇叔收臣臣因而欲事齊君無知蹇叔止臣臣得脫¶
齊難遂之周周王子頽好牛臣以養牛干之及頽欲用¶
臣蹇叔止臣臣去得不誅事虞君蹇叔止臣臣知虞君¶
不用臣臣誠私利禄爵且留再用其言得脫一不用及¶
虞君難是以知其賢于是繆公使人厚幣迎蹇叔以為¶
上大夫¶
吕氏春秋百里奚之未遇時也亡虢而虜晉飯牛于秦¶
<pb:KR2c0021_WYG_054-2b>¶
傳鬻以五羊之皮公孫枝得而說之獻諸繆公三日請¶
屬事焉繆公曰買之五羊之皮而屬事焉無乃天下笑¶
乎公孫枝對曰信賢而任之君之明也讓賢而下之臣¶
之忠也君為明君臣為忠臣彼信賢境内將服敵國且¶
畏夫誰暇笑哉繆公遂用之謀無不當舉必有功¶
說苑秦穆公使賈人載塩徴諸賈人賈人買百里奚以¶
五羖羊之皮使將車之秦秦穆公觀塩見百里奚牛肥¶
曰任重道逺以險而牛何以肥也對曰臣飲食以時使¶
<pb:KR2c0021_WYG_054-3a>¶
之不以暴有險先後之以身是以肥也穆公知其君子¶
也令有司具沐浴為衣冠與坐公大說異日與公孫支¶
論政公孫支大不寜曰君耳目聪明思慮審察君其得¶
聖人乎公曰然吾說夫奚之言彼類聖人也公孫支遂¶
歸取鴈以賀曰君得社稷之聖臣敢賀社稷之福公不¶
辭再拜而受明日公孫支乃致上卿以讓百里奚曰秦¶
國䖏僻民陋以愚無知危亡之本也臣自知不足以䖏¶
其上請以讓之公不許公孫支曰君不用賔相而得社¶
<pb:KR2c0021_WYG_054-3b>¶
稷之聖臣君之禄也臣見賢而讓之臣之禄也今君既¶
得其禄矣而使臣失禄可乎請終致之公不許公孫支¶
曰臣不肖而䖏上位是君失倫也不肖失倫臣之過進¶
賢而退不肖君之明也今臣䖏位廢君之徳而逆臣之¶
行也臣將逃公乃受之故百里奚為上卿以制之公孫¶
支為次卿以佐之也(莊子百里奚爵禄不入于心故飯/牛而牛肥使秦穆公忘其賤與之)¶
(政/也)¶
韓詩外傳禽息秦大夫薦百里奚不見納繆公出當車¶
<pb:KR2c0021_WYG_054-4a>¶
以頭撃闑腦乃精出曰臣生無補于國不如死也繆公¶
感悟而用百里奚秦以大化(○後漢書注引今夲無公/論衡禽息薦百里奚繆)¶
(未聼禽息出門仆頭碎首繆公痛之乃用百里奚加韓/詩外傳禽息知百里奚之賢薦之于繆公為私而  刑)¶
(焉公後知百里之賢乃召禽息謝之禽息對曰臣聞忠/臣進賢不私顯烈士憂國不喪志奚䧟刑臣之罪也乃)¶
(對使者以首觸楹而死以上卿之禮/𦵏之○文選注引與後漢書注異)¶
吕氏春秋秦繆公相百里奚晉使叔虎齊使東郭蹇如¶
秦公孫枝請見之公曰請見客子之事歟對曰非也相¶
國使子乎對曰不也公曰然則子事非子之事也秦國¶
<pb:KR2c0021_WYG_054-4b>¶
僻陋戎夷事服其任人事其事猶懼為諸侯笑今子為¶
非子之事退將論而罪公孫枝出自敷于百里氏百里¶
奚請之公曰此所聞于相國歟枝無罪奚請有罪奚請¶
焉百里奚歸辭公孫枝公孫枝徙自敷于街百里奚令¶
吏行其罪定分官此古人之所以為法也今繆公郷之¶
矣其霸西戎豈不宜哉(風俗通百里奚為秦相堂上樂/作所賃澣婦自言知音呼之搏)¶
(髀援琴撫絃而歌者三其一曰百里奚五羊皮憶别時/烹伏雌炊扊扅今日富貴忘我為其二曰百里奚初娶)¶
(我時五羊皮臨當别時烹乳雞今適富貴忘我為其三/曰百里奚百里奚母已死𦵏南谿墳以瓦覆以柴舂黄)¶
<pb:KR2c0021_WYG_054-5a>¶
(藜搤伏雞西入秦五羖皮今日富貴捐我為問之/乃其故妻還為夫婦○今本無典畧又作鼔瑟)¶
左傳(僖公十/八年)梁伯益其國而不能實也命曰新里秦取¶
之　十九年春遂城而居之　梁亡不書其主自取之¶
也初梁伯好土功亟城而弗䖏民罷而弗堪則曰某寇¶
將至乃溝公宫曰秦將襲我民懼而潰秦遂取梁(史記/二十)¶
(年秦滅/梁芮)¶
榖梁傳自亡也湎于酒淫于色心昏耳目塞上無正長¶
之治大臣背叛民為㓂盗梁亡自亡也如加力役焉湎¶
<pb:KR2c0021_WYG_054-5b>¶
不足道也梁亡鄭棄其師我無加損焉正名而已矣梁¶
亡出惡正也鄭棄其師惡其長也(公羊傳此未有伐者/其言梁亡何自亡也)¶
(其自亡奈何魚爛而亡也伍春秋繁露梁内役民無已/其民不能堪使民比地為  一家亡五家殺刑其民曰)¶
(先亡者封後亡者刑君者將使民以孝于父母順于長/老守邱墓承宗廟世世祀其先今求財不足行罰如將)¶
(不勝殺戮如屠仇讎其民魚爛則亡國中盡/空春秋曰梁亡亡者自亡也非人亡之也)¶
左傳(三十/二年)冬晉文公卒庚辰將殯于曲沃出絳柩有聲¶
如牛卜偃使大夫拜曰君命大事將有西師過軼我撃¶
之必大㨗焉把子自鄭使告于秦曰鄭人使我掌其北¶
<pb:KR2c0021_WYG_054-6a>¶
門之管若潛師以来國可得也穆公訪諸蹇叔蹇叔曰¶
勞師以襲逺非所聞也師勞力竭逺主備之無乃不可¶
乎師之所為鄭必知之勤而無所必有悖心且行千里¶
其誰不知公辭焉召孟明西乞白乙使出師于東門之¶
外蹇叔哭之曰孟子吾見師之出而不見其入也公使¶
謂之曰爾何知中夀爾墓之木拱矣蹇叔之子與師哭¶
而送之曰晉人禦師必于殽殽有二陵焉其南陵夏后¶
臯之墓也其北陵文王之所辟風雨也必死是間余收¶
<pb:KR2c0021_WYG_054-6b>¶
爾骨焉秦師遂東　三十三年春秦師過周北門左右¶
免胄而下超乗者三百乗王孫滿尚幼觀之言于王曰¶
秦師輕而無禮必敗輕則寡謀無禮則脫入險而脫又¶
不能謀能無敗乎及滑鄭商人弦髙將市于周遇之以¶
乗韋先牛十二犒師曰寡君聞吾子將歩師出于敝邑¶
敢犒從者不腆敝邑為從者之淹居則具一日之積行¶
則偹一夕之衛且使&KR0205;告于鄭鄭穆公使視客館則束¶
載厲兵秣馬矣使皇武子辭焉曰吾子淹乆于敝邑惟¶
<pb:KR2c0021_WYG_054-7a>¶
是脯資餼牽竭矣為吾子之將行也鄭之有原圃猶秦¶
之有具囿也吾子取其麋鹿以閒敝邑若何把子奔齊¶
逄孫揚孫奔宋孟明曰鄭有偹矣不可冀也攻之不克¶
圍之不繼吾其還也滅滑而還(穀梁傳滑國也也史/記滑晉之邉邑)¶
晉原軫曰秦違蹇叔而以貪勤民天奉我也奉不可失¶
敵不可縱縱敵患生違天不祥必伐秦師欒枝曰未報¶
秦施而伐其師其為死君乎先軫曰秦不哀吾喪而伐¶
吾同姓秦則無禮何施之為吾聞之一日縱敵數世之¶
<pb:KR2c0021_WYG_054-7b>¶
患也謀及子孫可謂死君乎遂發命&KR0205;興姜戎子墨衰¶
絰梁宏御戎莱駒為右夏四月辛巳敗秦師于殽獲百¶
里孟明視西乞術白乙丙以歸遂墨以葬文公晉于是¶
始墨文嬴請三帥曰彼實構吾二君寡君若得而食之¶
不厭君何辱討焉使歸就戮于秦以逞寡君之志若何¶
公許之先軫朝問秦囚公曰夫人請之吾舎之矣先軫¶
怒曰武夫力而拘諸原婦人暫而免諸國墮軍實而長¶
冦讎亡無日矣不顧而唾公使陽䖏父追之及諸河則¶
<pb:KR2c0021_WYG_054-8a>¶
在舟中矣釋左驂以公命贈孟明孟明稽首曰君之恵¶
不以纍臣釁鼓使歸就戮于秦寡君之以為戮死且不¶
朽若從君恵而免之三年將拜君賜秦伯素服郊次郷¶
師而哭曰孤違蹇叔以辱二三子孤之罪也不替孟明¶
孤之過也大夫何罪且吾不以一眚掩大徳(國語二十/四年秦師)¶
(將襲鄭過周北門左右免胄而下超乗者三百乗王孫/滿觀之言于王曰秦師必有讁王曰何故對曰師輕而)¶
(驕輕則寡謀驕則無禮無禮則脫寡謀自䧟入險而脫/能無敗乎秦師無讁是道廢也是行也秦師還晉人敗)¶
(諸殽獲其三帥丙術視襲公羊傳其謂之秦何夷狄之/也曷為夷狄之秦伯将  鄭百里子與蹇叔子諫曰千)¶
<pb:KR2c0021_WYG_054-8b>¶
(里而襲人未有不亡者也秦伯怒曰若爾之年者冢上/之木拱矣爾曷知師出百里子與蹇叔子送其子而戒)¶
(之曰爾即死必于殽之嶔巖是文王之所避風雨者也/吾将尸爾焉子揖師而行百里子與蹇叔子從其子而)¶
(哭之秦伯怒曰爾曷為哭吾師對曰臣非敢哭君師哭/臣之子也弦髙者鄭商也遇之殽矯以鄭伯之命而犒)¶
(師焉或曰徃矣或曰反矣然而晉人與姜戎要之殽而/撃之匹馬隻輪無反者其言及姜戎何姜戎㣲也稱人)¶
(亦微者也何言乎姜戎之㣲先軫也或曰襄公親之襄/公親之則其稱人何貶曷為貶君在乎殯而用師危不)¶
(得葬也詐戰不日此何以日盡也越穀梁傳不言戰而/言敗何也狄秦也其狄之何也秦  千里之險入虗國)¶
(進不能守退敗其師徒亂人子女之教無男女之别秦/之為狄自殽之戰始也秦伯將襲鄭百里子與蹇叔子)¶
(諌曰千里而襲人未有不亡者也秦伯曰子之冢木已/拱矣何知師行百里子與蹇叔子送其子而戒之曰女)¶
<pb:KR2c0021_WYG_054-9a>¶
(死必于殽之巖崯之下我將尸女于是師行百里子與/蹇叔子隨其子而哭之秦伯怒曰何為哭吾師也二子)¶
(曰非敢哭師也哭吾子也我老矣彼不死則我死矣晉/人與姜戎要而擊之殽匹馬倚輪無反者晋人者晋子)¶
(也其曰人何也㣲之也何為㣲之不正其釋殯而/主乎戰也日𦵏危不得𦵏也○二傳文不甚相逺)¶
吕氏春秋昔秦繆公興師以襲鄭蹇叔諌曰不可臣聞¶
之襲國邑以車不過百里以人不過三十里皆以其氣¶
之趫與力之盛至是以犯敵能滅去之能速今行數千¶
里又絶諸侯之地以襲國臣不知其可也君其重圖之¶
繆公不聼也蹇叔送師于門外而哭曰師乎見其出而¶
<pb:KR2c0021_WYG_054-9b>¶
不見其入也蹇叔有子曰申與視與師偕行蹇叔謂其¶
子曰晉若遏師必于殽女死不于南方之岸必于北方¶
之岸為吾尸女之易繆公聞之使人讓蹇叔曰寡人興¶
師未知何如今哭而送之是哭吾師也蹇叔對曰臣不¶
敢哭師也臣老矣有子二人皆與師行比其反也非彼¶
死則臣必死矣是故哭師行過周王孫滿要門而窺之¶
曰嗚呼是師必有疵若無疵吾不復言道矣夫秦非他¶
周室之建國也過天子之城宜橐甲束兵左右皆下以¶
<pb:KR2c0021_WYG_054-10a>¶
為天子禮今初服回建左不軾而右之超乗者五百乗¶
力則多矣然而寡禮安得無疵師過周而東鄭賈人弦¶
髙奚施將西市于周道遇秦師曰嘻師所從来者逺矣¶
此必襲鄭&KR0205;使奚施歸告乃矯鄭伯之命以勞之曰寡¶
君固聞大國之將至乆矣大國不至寡君與士卒竊為¶
大國憂日無所與焉惟恐士卒罷弊與糗糧匱乏何其¶
乆也使人臣犒勞以璧膳以十二牛秦三帥對曰寡君¶
之無使也使其三臣丙也術也視也于東邉候晉之道¶
<pb:KR2c0021_WYG_054-10b>¶
過是以迷惑陷入大國之地不敢固辭再拜稽首受之¶
三帥乃懼而謀曰我行數千里數絶諸侯之地以襲人¶
未至而人已先知之矣此其備必已盛矣還師去之當¶
是時也晉文公適薨未葬先軫言于襄公曰秦師不可¶
不撃也臣請撃之襄公曰先君薨尸在堂見秦師利而¶
因撃之無乃非為人子之道歟先軫曰不弔吾喪不憂¶
吾哀是死吾君而弱其孤也若是而撃可大彊臣請撃¶
之襄公不得已而許之先軫遏秦師于殽而撃之大敗¶
<pb:KR2c0021_WYG_054-11a>¶
之獲其三帥以歸繆公聞之素服廟臨以說于衆曰天¶
不為秦國使寡人不用蹇叔之言以至于此患此繆公¶
非欲敗于殽也智不至也智至則不信言之不信師之¶
不反也從此生故不至之為害大矣(○叙事多色態較/之公穀為優  淮)¶
(南子秦穆公使孟明舉兵襲鄭過周以東鄭之賈人弦/髙蹇他相與謀曰師行数千里数絶諸侯之地其勢必)¶
(襲鄭凡襲國者以為無偹也今示以知其情必不敢進/乃矯鄭伯之命以十二牛勞之三率相與謀乃還師而)¶
(反晋先軫舉兵撃之大破之殽鄭伯乃以存國之功賞/弦髙弦髙辭之曰誕而得賞則鄰國之信廢矣為國而)¶
(無信是俗敗也賞一人而敗國俗仁者弗為也以不信/得厚賞義者弗為也遂以其屬徙東夷終身不反  髙)¶
<pb:KR2c0021_WYG_054-11b>¶
(士傳弦髙者鄭人也鄭穆公時髙見鄭為秦晋所逼乃/隠不仕為商人  說苑先軫欲要功獲名則以秦不假)¶
(道之故要之殽撃之匹馬隻輪無脫者大結怨構禍于/秦接刃流血伏尸暴骸糜爛國家十有餘年卒喪其師)¶
(衆禍及大夫憂累後世故/好戰之臣不可不察也)¶
左傳(文公/元年)殽之役晉人既歸秦帥秦大夫及左右皆言¶
于秦伯曰是敗也孟明之罪也必殺之秦伯曰是孤之¶
罪也周芮良夫之詩曰大風有隧貪人敗類聼言則對¶
誦言如醉匪用其良覆俾我悖是貪故也孤之謂矣孤¶
實貪以禍夫子夫子何罪復使為政　二年春秦孟明¶
<pb:KR2c0021_WYG_054-12a>¶
視帥師伐晉以報殽之役二月晉侯禦之先且居將中¶
軍趙衰佐之王官無地御戎狐鞫居為右甲子及秦師¶
戰于彭衙秦師敗績晉人謂秦拜賜之師戰于殽也晉¶
梁宏御戎莱駒為右戰之明日晉襄公縛秦囚使莱駒¶
以戈斬之囚呼莱駒失戈狼瞫取戈以斬囚禽之以從¶
公乗遂以為右箕之役先軫黜之而立續簡伯狼瞫怒¶
其友曰盍死之瞫曰吾未獲死所其友曰吾與女為難¶
瞫曰周志有之勇則害上不登于明堂死而不義非勇¶
<pb:KR2c0021_WYG_054-12b>¶
也共用之謂勇吾以勇求右無勇而黜亦其所也謂上¶
不我知黜而宜乃知我矣子姑待之及彭衙既陳以其¶
屬馳秦師死焉晉師從之大敗秦師君子謂狼瞫于是¶
乎君子詩曰君子如怒亂庶遄沮又曰王赫斯怒爰整¶
其旅怒不作亂而以從師可謂君子矣秦伯猶用孟明¶
孟明増修國政重施于民趙成子言于諸大夫曰秦師¶
又至將必辟之懼而増徳不可當也詩曰毋念爾祖聿¶
修厥徳孟明念之矣念徳不怠其可敵乎　冬晉先且¶
<pb:KR2c0021_WYG_054-13a>¶
居宋公子成陳轅選鄭公子歸生伐秦取汪及彭衙而¶
還以報彭衙之役卿不書為穆公故尊秦也謂之崇徳¶
　(三/年)秦伯伐晉濟河焚舟取王官及郊晉人不出遂自¶
茅津濟封殽尸而還遂霸西戎用孟明也君子是以知¶
秦穆公之為君也舉人之周也與人之壹也孟明之臣¶
也其不觧也能懼思也子桑之忠也其知人也能舉善¶
也詩曰于以采蘩于沼于沚于以用之公侯之事秦穆¶
有焉夙夜匪觧以事一人孟明有焉詒厥孫謀以燕翼¶
<pb:KR2c0021_WYG_054-13b>¶
子子桑有焉¶
史記三十六年繆公復益厚孟明等使將兵伐晉渡河¶
焚船大敗晉人取王官及鄗以報殽之役晉人皆城守¶
不敢出于是繆公乃自茅津渡河封殽中尸為發喪哭¶
之三日乃誓于軍曰嗟士卒聼無譁余誓告汝古之人¶
謀黄髪番番則無所過以申思不用蹇叔百里奚之謀¶
故作此誓令後世以記余過君子聞之皆為垂涕曰嗟¶
乎秦繆公之與人周也卒得孟明之慶¶
<pb:KR2c0021_WYG_054-14a>¶
書公曰嗟我士聼無譁予誓告汝群言之首古人有言¶
曰民訖自若是多盤責人斯無難惟受責俾如流是惟¶
艱哉我心之憂日月逾邁若弗云来惟古之謀人則曰¶
未就予忌惟今之謀人姑將以為親雖則云然尚猷詢¶
兹黄髪則罔所愆番番良士旅力既愆我尚有之仡仡¶
勇夫射御不違我尚不欲惟截截善諞言俾君子易辭¶
我皇多有之昧昧我思之如有一介臣斷斷猗無他技¶
其心休休焉其如有容人之有技若已有之人之彦聖¶
<pb:KR2c0021_WYG_054-14b>¶
其心好之不啻如自其口出是能容之以保我子孫黎¶
民亦職有利哉人之有技冒疾以惡之人之彦聖而違¶
之俾不達是不能容以不能保我子孫黎民亦曰殆哉¶
邦之杌隉曰由一人邦之榮懐亦尚一人之慶(書序秦/穆公伐)¶
(鄭晉襄公帥師敗諸崤還歸作秦誓○秦誓之作序以/為在敗崤還歸之時史謂在取王官封尸之後未知孰)¶
(是/)¶
史記戎王使由余于秦由余其先晉人也亡入戎能晉¶
言聞繆公賢故使由余觀秦秦繆公示以宫室積聚由¶
<pb:KR2c0021_WYG_054-15a>¶
余曰使鬼為之則勞神矣使人為之亦苦民矣繆公怪¶
之問曰中國以詩書禮樂法度為政然尚時亂今戎狄¶
無此何以為治不亦難乎由余笑曰此乃中國所以亂¶
也夫自上聖黄帝作為禮樂法度身以先之僅以小治¶
及其後世日以驕淫阻法度之威以責督于下下罷極¶
則以仁義怨望于上上下交争怨而相簒弑至于滅宗¶
皆以此類也夫戎夷不然上含淳徳以遇其下下懐忠¶
信以事其上一國之政猶一身之治不知所以治此真¶
<pb:KR2c0021_WYG_054-15b>¶
聖人之治也于是繆公退而問内史廖曰孤聞鄰國有¶
聖人敵國之憂也今由余賢寡人之害將奈之何内史¶
廖曰戎王䖏辟匿未聞中國之聲君試遺其女樂以奪¶
其志為由余請以疏其閒留而莫遣以失其期戎王怪¶
之必疑由余君臣有間乃可虜也且戎王好樂必怠于¶
政繆公曰善因與由余曲席而坐傳噐而食問其地形¶
與其兵勢盡詧而後令内史廖以女樂二八遺戎王戎¶
王受而說之終年不還于是秦乃歸由余由余数諌不¶
<pb:KR2c0021_WYG_054-16a>¶
聼繆公又數使人間要由余由余遂去降秦繆公以客¶
禮禮之問伐戎之形三十七年秦用由余謀伐戎王益¶
國十二開地千里遂霸西戎天子使召公過賀繆公以¶
金鼓¶
韓非子昔者戎王使由余聘于秦穆公問之曰寡人嘗¶
聞道而未得目見之也願聞古之明主得國失國何以¶
由余對曰臣嘗得聞之矣嘗以儉得之以奢失之穆公¶
曰寡人不辱而問道于子子以儉對寡人何也由余對¶
<pb:KR2c0021_WYG_054-16b>¶
曰臣聞昔者尭有天下飯于土簋飲于土鉶其地南至¶
交趾北至幽都東西至日月之所出入者莫不賔服尭¶
禪天下虞舜受之作為食噐斬山木而財之削鋸修之¶
迹流漆墨其上輸之于宫以為食噐諸侯以為益侈國¶
之不服者十三舜禪天下而傳之于禹禹作為祭噐墨¶
染其外而朱畫其内縵帛為茵蔣席額縁觴酌有采而¶
樽俎有飾此彌侈矣而國之不服者三十三夏后氏沒¶
殷人受之作為大路而建九旒食噐雕琢觴酌刻鏤四¶
<pb:KR2c0021_WYG_054-17a>¶
壁堊墀茵席雕文此彌侈矣而國之不服者五十三君¶
子皆知文章矣而欲服者彌少臣故曰儉其道也由余¶
出公乃召内史廖而告之曰寡人聞鄰國有聖人敵國¶
之憂也今由余聖人也寡人患之吾將奈何内史廖曰¶
臣聞戎王之居僻陋而道逺未聞中國之聲君其遺之¶
女樂以亂其政而後為由余請期以䟽其諌彼君臣有¶
閒而後可圖也君曰諾乃使史廖以女樂二八遺戎王¶
因為由余請期戎王許諾見其女樂而說之設酒張飲¶
<pb:KR2c0021_WYG_054-17b>¶
日以聼樂終嵗不遷牛馬半死由余歸因諌戎王戎王¶
弗聼由余遂去之秦秦穆公迎而拜之上卿問其兵勢¶
與其地形既以得之舉兵而伐之兼國十二開地千里¶
故曰耽于女樂不顧國政亡國之禍也(新書由余曰乾/肉不腐則左右)¶
(親苞苴時有筐篚時至則羣臣附官無蔚藏腌陳時發/則戴其上詩曰投我以木𤓰報之以瓊琚匪報也永以)¶
(為好也上少投之則下以軀償矣弗敢謂報願長以為/好古之蓄其下者其施報如此  漢書雜家由余三篇)¶
吕氏春秋秦繆公時戎彊大秦繆公遺之女樂二八與¶
良宰焉戎王大喜以其故數飲食日夜不休左右有言¶
<pb:KR2c0021_WYG_054-18a>¶
秦冦之至者因扞弓而射之秦冦果至戎王醉而卧于¶
樽下卒生縛而擒之未擒則不可知已擒則又不知雖¶
善說者猶若此何哉¶
史記秦穆公得由余西戎八國服于秦故自隴以西有¶
緜諸緄戎翟䝠之戎岐梁山涇漆之北有義渠大荔烏¶
氏朐衍之戎而晋北有林胡樓煩之戎燕北有東胡山¶
戎各分散居谿谷自有君長徃徃而聚者百有餘戎然¶
莫能相一¶
<pb:KR2c0021_WYG_054-18b>¶
左傳(四/年)秋晋侯伐秦圍邧新城以報王官之役　(五/年)初¶
鄀叛楚即秦又貳于楚夏秦人入鄀¶
論衡秦繆公好淫樂華陽后為之不聼鄭衛之音¶
列子秦穆公謂伯樂曰子之年長矣子姓有可使求馬¶
者乎伯樂對曰良馬可形容筋骨相也天下之馬者若¶
滅若沒若亡若失若此者絶塵弭&KR2474;臣之子皆下材也¶
可告以良馬不可告以天下之馬也臣有所與共擔纒¶
薪菜者有九方臯此其于馬非臣之下也請見之穆公¶
<pb:KR2c0021_WYG_054-19a>¶
見之使行求馬三月而反報曰已得之矣在沙邱穆公¶
曰何馬也對曰牝而黄使人徃取之牡而驪穆公不說¶
召伯樂而謂之曰敗矣子所使求馬者色物牝牡尚弗¶
能知又何馬之能知也伯樂喟然太息曰一至于此乎¶
是乃其所以千萬臣而無數者也若臯之所觀天機也¶
得其精而忘其麤在其内而忘其外見其所見不見其¶
所不見視其所視而遺其所不視若臯之相馬乃有貴¶
乎馬者也馬至果天下之馬也(列仙傳簫史者善吹簫/能致孔雀白鶴于庭穆)¶
<pb:KR2c0021_WYG_054-19b>¶
(公有女㺯玉好之遂以妻焉鳯凰来止其屋公為作鳯/臺夫婦止其上一旦皆随鳯凰飛去故秦人為作鳯女)¶
(祠于雍宫中時有簫聲而已下尚書中候維天降秦穆/公出狩至于咸陽天震大雷  有火化為白雀銜緑丹)¶
(書集于公車公俯取書言穆公之霸也訖胡亥秦家世/事○文選昔者大帝說秦穆公而覲之饗以鈞天廣樂)¶
(帝有醉焉乃為金䇿錫用此土而翦諸鶉首註云虞喜/志林曰喭曰天帝醉秦暴金誤隕石墜謂秦穆公夢天)¶
(帝奏鈞天樂已有此喭列仙傳/讃曰秦穆公受金䇿祚世之業)¶
左傳(六/年)秦伯任好卒以子車氏之三子奄息仲行鍼虎¶
為殉皆秦之良也國人哀之為之賦黄鳥君子曰秦穆¶
之不為盟主也宜哉死而棄民先王違世猶詒之法而¶
<pb:KR2c0021_WYG_054-20a>¶
况奪之善人乎詩曰人之云亡邦國殄瘁無善人之謂¶
若之何奪之古之王者知命之不長是以並建聖哲樹¶
之風聲分之采物著之話言為之律度陳之藝極引之¶
表儀予之法制告之訓典教之防利委之常秩道之以¶
禮則使毋失其土宜衆𨽻賴之而後即命聖王同之今¶
縱無法以遺後嗣而又收其良以死難以在上矣君子¶
是以知秦之不復東征也¶
詩交交黄鳥止于棘誰從穆公子車奄息維此奄息百¶
<pb:KR2c0021_WYG_054-20b>¶
夫之特臨其穴惴惴其慄彼蒼者天殱我良人如可贖¶
兮人百其身交交黄鳥止于桑誰從穆公子車仲行維¶
此仲行百夫之防臨其穴惴惴其慄彼蒼者天殱我良¶
人如可贖兮人百其身交交黄鳥止于楚誰從穆公子¶
車鍼虎維此鍼虎百夫之禦臨其穴惴惴其慄彼蒼者¶
天殱我良人如可贖兮人百其身(詩序黄鳥哀三良也/國人刺穆公以人從)¶
(死而作是詩也鳥詩傳康公葬穆公以子車氏三子殉/秦人哀之賦黄  ○應劭注漢書云秦穆公與羣臣飲)¶
(酒酣公曰生共此樂死共此哀于是奄息仲行鍼虎許/諾及公薨皆從死黄鳥詩所為作也○信然是從君于)¶
<pb:KR2c0021_WYG_054-21a>¶
(昏何良/之有)¶
史記繆公卒𦵏雍從死者百七十七人秦之良臣子輿¶
氏三人名曰奄息仲行鍼虎亦在從死之中秦人哀之¶
為作歌黄鳥之詩君子曰秦繆公廣地益國東服彊晋¶
西霸戎夷然不為諸侯盟主亦宜哉死而棄民收其良¶
臣而從死且先王崩尚猶遺徳垂法况奪之善人良臣¶
百姓所哀者乎是以知秦不能復東征也穆公子四十¶
人其太子罃代立是為康公¶
<pb:KR2c0021_WYG_054-21b>¶
公羊傳(十二/年)遂者何秦大夫也秦無大夫此何以書賢¶
繆公也何賢乎繆公以為能變也其為能變奈何惟諓¶
諓善竫言俾君子易怠而况乎我多有之惟一介斷斷¶
焉無他技其心休休能有容是難也¶
詩鴥彼晨風鬱彼北林未見君子憂心欽欽如何如何¶
忘我實多山有苞櫟隰有六駁未見君子憂心靡樂如¶
何如何忘我實多山有苞櫟隰有樹檖未見君子憂心¶
如醉如何如何忘我實多　於我乎夏屋渠渠今也每¶
<pb:KR2c0021_WYG_054-22a>¶
食無餘于嗟乎不承權輿於我乎每食四簋今也每食¶
不飽于嗟乎不承權輿(詩序晨風刺康公也忘穆公之/業始棄其賢臣焉  權輿刺康)¶
(公也忘先君之舊臣與/賢者有始而無終也)¶
韓非子秦康公築臺三年荆人起兵將欲以兵攻齊任¶
妄曰飢召兵疾召兵勞召兵亂召兵君築臺三年今荆¶
人起兵將攻齊臣恐其攻齊為聲而以襲秦為實也不¶
如備之戍東邊荆人輟行¶
　中國不可一日無霸也齊桓既沒晋文未興曠八年¶
<pb:KR2c0021_WYG_054-22b>¶
　而無霸矣無霸而有霸則秦穆公為之也穆公之初¶
　年齊桓方盛㑹盟征伐不一及秦不惟不及秦且不¶
　及晋晋獻公内亂易樹子以妾為妻葵邱之首戒也¶
　興師致討宜莫如晋而桓公若罔聞焉何居桓猶獻¶
　也如夫人者六人五公子皆求立已則多瑕何以正¶
　人故里克两弑莫能問也穆公于是再置晋君輔以¶
　紀綱之僕文公得是藉也以霸諸侯故曰晋之霸也¶
　秦穆公其有焉定獻之亂成文之功中國再振是齊¶
<pb:KR2c0021_WYG_054-23a>¶
　桓所不能為者穆能為之矣秦晋世好締以昏媾乃¶
　圍鄭之役秦受私盟二國之衅於兹焉始既而秦復¶
　襲鄭晋襄墨絰以擊之隻輪不反春秋于是大惡秦¶
　也斥而貶之為其貪逺國違黄髪亂人男女喪其師¶
　徒也穆公悔過而能用賢彭衙再敗又復修徳三舉¶
　而晋不能争轉敗為功賢孰大焉内削戎患辟地千¶
　里左氏大其悔過也為張其辭曰遂霸西戎豈不韙¶
　哉書載秦誓取其悔過詩録黄鳥譏其殺良其亂命¶
<pb:KR2c0021_WYG_054-23b>¶
　可戒其用人可法秦穆之為秦穆盡於此矣¶
　¶
　¶
　¶
　¶
　¶
　¶
　繹史卷五十四¶
