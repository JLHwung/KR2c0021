# -*- mode: mandoku-view; -*-
#+TITLE: 繹史
#+DATE: 2015-08-24 22:27:36.595703
#+PROPERTY: ID KR2c0021
#+PROPERTY: BASEEDITION WYG    
#+PROPERTY: JUAN 卷一百四十九
<pb:KR2c0021_WYG_149-1a>¶
欽定四庫全書¶
　繹史巻一百四十九　　靈壁縣知縣馬驌撰¶
　　秦始皇無道¶
史記二十七年始皇廵隴西北地出鷄頭山過囘中焉¶
作信宫渭南已更名信宫為極廟象天極自極廟道通¶
酈山作甘泉前殿築甬道自咸陽屬之是歳賜爵一級¶
治馳道(三秦記驪山湯舊説以三牲祭乃得入可以去/疾消病俗云秦始皇與神女遊而忤其㫖神女)¶
(唾之則生瘡始皇怖謝神女為出温泉而洗除後人因/以為驗  秦始皇作長池張渭水東西二百里南北二)¶
<pb:KR2c0021_WYG_149-1b>¶
(十里築土為蓬萊山刻石為鯨魚長二百丈觀三輔黄/圖鴻臺秦始皇二十七年築髙凹十丈上起  宇帝嘗)¶
(射飛鴻于臺上故號鴻臺○漢書賈山傳曰秦為馳道/於天下東窮燕齊南極吴楚江湖之上瀕海之觀畢至)¶
(道廣五十歩三丈而樹厚築/其外隱以金椎樹以青松)　二十八年始皇東行郡¶
縣上鄒嶧山立石與魯諸儒生議刻石頌秦徳議封禪¶
望祭山川之事(嶧山銘皇帝立國維初在昔嗣世稱王/討伐亂逆威動四極武義直方戎臣奉)¶
(詔經世不久滅六暴強二十有六年上薦髙號孝道顯/明既獻泰成乃降専惠親廵逺方登於嶧山羣臣從者)¶
(咸思攸長追念亂世分土建邦以開事理攻戰日作流/血於野自泰古始世無萬數阤及五帝莫能禁止廼今)¶
(皇帝一家天下兵不復起災害滅除黔首康定利澤長/久羣臣誦略刻此樂石以著經紀○史録刻石諸銘獨)¶
<pb:KR2c0021_WYG_149-2a>¶
(遺此篇而文亦不逮豈太/史公故遺之邪抑贋作邪)　乃遂上泰山立石封祠祀¶
下風雨暴至休於樹下因封其樹為五大夫禪梁父刻¶
所立石其辭曰皇帝臨位作制明法臣下修飭二十有¶
六年初并天下罔不賔服親廵逺方黎民登兹泰山周¶
覽東極從臣思迹本原事業祗誦功徳治道運行諸産¶
得宜皆有法式大義休明垂于後世順承勿革皇帝躬¶
聖既平天下不懈於治夙興夜寐建設長利専隆教誨¶
訓經宣逹逺近畢理咸承聖志貴賤分明男女禮順慎¶
<pb:KR2c0021_WYG_149-2b>¶
遵職事昭隔内外靡不清浄施於後嗣化及無窮遵奉¶
遺詔永承重戒　即帝位三年東廵郡縣祠鄒嶧山頌¶
秦功業於是徴從齊魯之儒生博士七十人至乎泰山¶
下諸儒生或議曰古者封禪為蒲車惡傷山之土石草¶
木埽地而祭席用葅稭言其易遵也始皇聞此議各乖¶
異難施用由此絀儒生而遂除車道上自泰山陽至巔¶
立石頌秦始皇帝徳明其得封也從隂道下禪於梁父¶
其禮頗采太祝之祀雍上帝所用而封藏皆祕之世不¶
<pb:KR2c0021_WYG_149-3a>¶
得而記也始皇之上泰山中阪遇暴風雨休於大樹下¶
諸儒生既絀不得與用於封事之禮聞始皇遇風雨則¶
譏之(獨異志始皇二十八年登封太山至半忽大風雨/雷電路旁有五松樹䕃翳數畆乃封為五松大夫)¶
(忽聞松上有人言曰無道徳無仁無禮而得天下妄受/命帝何以封左右咸聞始皇不樂乃歸○五大夫秦爵)¶
(非有五/株松也)　始皇封禪之後十二嵗秦亡諸儒生疾秦焚¶
詩書誅僇文學百姓怨其法天下畔之皆譌曰始皇上¶
泰山為暴風雨所撃不得封禪此豈所謂無其徳而用¶
事者邪暴於是乃並勃海以東過黄腄窮成山登之罘¶
<pb:KR2c0021_WYG_149-3b>¶
立石頌秦徳焉而去(述異記秦始皇帝至東海海神捧/珠獻於帝前今海畔有秦皇受珠)¶
(臺縈東海土有蒲臺秦始皇至此臺下縈蒲繋馬蒲至/今  紆  秦始皇作石橋於海上欲過海觀日出處有)¶
(神人驅石去不速神人鞭之皆流血今石橋其色猶赤/  三齊記始皇於海中作石橋海神為之竪柱始皇求)¶
(為相見神曰我形醜莫圖我形當與帝相見乃入海四/十里見海神左右莫動手工人潜以脚畫其狀神怒曰)¶
(帝負約速去始皇轉馬還前脚猶立後脚随崩僅得登/岸畫者溺死於海衆山之石皆傾注今猶岌岌東趨)¶
　於是始皇遂東游海上行禮祠名山大川及八神求¶
僊人羡門之屬八神將自古而有之或曰太公以來作¶
之齊所以為齊以天齊也其祀絶莫知起時八神一曰¶
<pb:KR2c0021_WYG_149-4a>¶
天主祠天齊天齊淵水居臨菑南郊山下者二曰地主¶
祠泰山梁父盖天好隂祠之必於髙山之下小山之上¶
命曰畤地貴陽祭之必於澤中圓丘云三曰兵主祠蚩¶
尤蚩尤在東平陸監鄉齊之西境也四曰隂主祠三山¶
五曰陽主祠之罘六曰月主祠之萊山皆在齊北並勃¶
海七曰日主祠成山成山斗入海最居齊東北隅以迎¶
日出云八曰四時主祠琅邪琅邪在齊東方盖歳之所¶
始皆各用一牢具祠而巫祝所損益珪幣襍異焉　南¶
<pb:KR2c0021_WYG_149-4b>¶
登琅邪大樂之留三月乃徙黔首三萬户琅邪臺下復¶
十二歳作琅邪臺立石刻頌秦徳明徳意曰維二十六¶
年皇帝作始端平法度萬物之紀以明人事合同父子¶
聖智仁義顯白道理東撫東土以省卒士事已大畢乃¶
臨于海皇帝之功勤勞本事上農除末黔首是富普天¶
之下摶心揖志器械一量同書文字日月所照舟輿所¶
載皆終其命莫不得意應時動事是維皇帝匡飭異俗¶
陵水經地憂恤黔首朝夕不懈除疑定法咸知所辟方¶
<pb:KR2c0021_WYG_149-5a>¶
伯分職諸治經易舉錯必當莫不如畫皇帝之明臨察¶
四方尊卑貴賤不踰次行姦邪不容皆務貞良細大盡¶
力莫敢怠荒逺邇辟隱専務肅莊端直敦忠事業有常¶
皇帝之徳存定四極誅亂除害興利致福節事以時諸¶
産䌓殖黔首安寧不用兵革六親相保終無㓂賊驩欣¶
奉教盡知法式六合之内皇帝之土西渉流沙南盡北¶
户東有東海北過大夏人迹所至無不臣者功盖五帝¶
澤及牛馬莫不受徳各安其宇維秦王兼有天下立名¶
<pb:KR2c0021_WYG_149-5b>¶
為皇帝乃撫東土至于琅邪列侯武城侯王離列侯通¶
武侯王賁倫侯建成侯趙亥倫侯昌武侯成倫侯武信¶
侯馮毋擇丞相隗林丞相王綰卿李斯卿王戊五大夫¶
趙嬰五大夫楊樛從與議於海上曰古之帝者地不過¶
千里諸侯各守其封域或朝或否相侵暴亂殘伐不止¶
猶刻金石以自為紀古之五帝三王知敎不同法度不¶
明假威鬼神以欺逺方實不稱名故不久長其身未歿¶
諸侯倍叛法令不行今皇帝并一海内以為郡縣天下¶
<pb:KR2c0021_WYG_149-6a>¶
和平昭明宗廟體道行徳尊號大成羣臣相與誦皇帝¶
功徳刻于金石以為表經　昔三代之君皆在河洛之¶
間故嵩髙為中嶽而四嶽各如其方四瀆咸在山東至¶
秦稱帝都咸陽則五嶽四瀆皆并在東方自五帝以至¶
秦軼興軼衰名山大川或在諸侯或在天子其禮損益¶
世殊不可勝記及秦并天下令祠官所常奉天地名山¶
大川鬼神可得而序也於是自殽以東名山五大川祠¶
二曰太室太室嵩髙也恒山泰山㑹稽湘山水曰濟曰¶
<pb:KR2c0021_WYG_149-6b>¶
淮春以脯酒為歳祠因泮凍秋涸凍冬賽禱祀其牲用¶
牛犢各一牢具珪幣各異自華以西名山七名川四曰¶
華山薄山薄山者襄山也岳山岐山吴岳鴻冢瀆山瀆¶
山蜀之汶山水曰河祠臨晉沔祠漢中湫淵祠朝那江¶
水祀蜀亦春秋泮涸禱賽如東方名山川而牲牛犢牢¶
具珪幣各異而四大冢鴻岐吴岳皆有嘗禾陳寶節來¶
祠其河加有嘗醪此皆在雍州之域近天子之都故加¶
車一乗駵駒四灞産長水灃澇涇渭皆非大川以近咸¶
<pb:KR2c0021_WYG_149-7a>¶
陽盡得比山川祠而無諸加汧洛二淵鳴澤蒲山嶽&KR2818;¶
山之屬為小山川亦皆歳禱賽泮涸祠禮不必同而雍¶
有日月參辰南北斗熒惑太白歳星填星二十八宿風¶
伯雨師四海九臣十四臣諸布諸嚴諸逑之屬百有餘¶
祠西亦有數十祠於湖有周天子祠於下邽有天神灃¶
滈有昭明天子辟池於社亳有三社主之祠夀星祠而¶
雍菅廟亦有杜主杜主故周之右將軍其在秦中最小¶
鬼之神者各以歳時奉祠唯雍四畤上帝為尊其光景¶
<pb:KR2c0021_WYG_149-7b>¶
動人民唯陳寶故雍四畤春以為歳禱因泮凍秋涸凍¶
冬賽祠五月嘗駒及四仲之月祠若月祠陳寶節來一¶
祠春夏用騂秋冬用駵畤駒四匹木禺龍欒車一駟木¶
禺車馬一駟各如其帝色黄犢羔各四珪幣各有數皆¶
生瘞埋無俎豆之具三年一郊秦以冬十月為歳首故¶
常以十月上宿郊見通權火拜於咸陽之旁而衣上白¶
其用如經祠云西畤畦畤祠如其故上不親徃諸此祠¶
皆太祝常主以歳時奉祠之至如他名山川諸鬼及八¶
<pb:KR2c0021_WYG_149-8a>¶
神之屬上過則祠去則已郡縣逺方神祠者民各自奉¶
祠不領於天子之祝官祝官有祕祝即有菑祥輙祝祠¶
移過於下(古今樂録秦始皇祠洛水有黒頭公從河中/出呼始皇曰來受天之寳乃與羣臣作歌曰)¶
(洛陽之水其色蒼蒼祠祭大澤/倐忽南臨洛濵醊禱色連三光)　既已齊人徐市等上¶
書言海中有三神山名曰蓬莱方丈瀛洲僊人居之請¶
得齋戒與童男女求之於是遣徐市發童男女數千人¶
入海求僊人　自齊威宣之時騶子之徒論著終始五¶
徳之運及秦帝而齊人奏之故始皇采用之而宋毋忌¶
<pb:KR2c0021_WYG_149-8b>¶
正伯僑充尚羡門子髙最後皆燕人為方僊道形解銷¶
化依於鬼神之事騶衍以隂陽主運顯於諸侯而燕齊¶
海上之方士傳其術不能通然則怪迂阿諛茍合之徒¶
自此興不可勝數也自威宣燕昭使人入海求蓬萊方¶
丈瀛洲此三神山者其𫝊在渤海中去人不逺患且至¶
則船風引而去盖嘗有至者諸僊人及不死之藥皆在¶
焉其物禽獸盡白而黄金銀為宫闕未至望之如雲及¶
到三神山反居水下臨之風輙引去終莫能至云世主¶
<pb:KR2c0021_WYG_149-9a>¶
莫不甘心焉及至秦始皇并天下至海上則方士言之¶
不可勝數始皇自以為至海上而恐不及矣使人乃齎¶
童男女入海求之船交海中皆以風為解曰未能至望¶
見之焉(列仙傳安期先生賣藥於東海邉時人皆言千/歳翁秦始皇東游請見與語三日三夜賜金璧)¶
(度數千萬出於阜鄉亭皆置去留書以赤玉舄一量為/報曰後數年求我於蓬萊山始皇即遣使者徐市盧生)¶
(等數百人入海未至蓬萊山輙逄風波而還立祠阜鄉/亭海邉十數處云  十洲記祖洲近在東海之中地方)¶
(五百里去西岸七萬里上有不死之草草形如菰苗長/三四尺人已死三日者以草覆之皆當時活也服之令)¶
(人長生昔秦始皇大苑中多枉死者横道有鳥如烏狀/銜此草覆死人面當時起坐而自活也有司聞奏始皇)¶
<pb:KR2c0021_WYG_149-9b>¶
(遣使者齎草以問北郭鬼谷先生鬼谷先生云此草是/東海祖洲上有不死之草生瓊田中或名為飬神芝一)¶
(株可活一人始皇於是慨然言曰可採得否乃使使者/徐福發童男童女五百人率攝樓船等入海尋祖洲遂)¶
(不返福道士也字君戾後亦得道也玉金樓子始皇聞/鬼谷先生言因遣徐福入海求金菜  蔬并一寸椹)¶
(述異記大翮山小翮山在媯州昔有王次仲年少入學/而家逺常先到其師怪之同學者常見仲促一小木長)¶
(三尺餘至則著屋間欲共取之輙尋不見及年弱冠變/蒼頡舊書今為𨽻書秦始皇遣使徴之不至始皇怒檻)¶
(車囚之赴國路次化為大鳥出車而飛去至西山乃落/二翮一大一小遂名其落處為大小翮山  拾遺記始)¶
(皇好神仙之事有宛渠之民乗螺舟而至舟形似螺沉/行海底而水不浸入一名淪波舟其國人長十丈編鳥)¶
(獸之毛以蔽形始皇與之語及天地初開之時了如親/覩曰臣少時躡虚郤行日遊萬里及其老朽也坐見天)¶
<pb:KR2c0021_WYG_149-10a>¶
(地之外事臣國在咸池日沒之所九萬里以萬歳為一/日俗多隂霧遇其晴日則天豁然雲裂耿若江漢則有)¶
(𤣥龍黒鳳翻翔而下及夜燃石以繼日光此石出燃山/其土石皆自光澈扣之則碎狀如粟一粒輝映一堂昔)¶
(炎帝始變生食用此火也國人今獻此石或有投其石/於溪澗中則沸沫流於數十里名其水為焦淵臣國去)¶
(軒轅之丘十萬里少典之子採首山之銅鑄為大鼎臣/先望其國其金火氣動奔而徃視之三鼎已成又見冀)¶
(州有黒氣應有聖人生果有慶都生堯又見赤雲入於/酆鎬走而徃視果有丹雀瑞昌之符始皇曰此神人也)¶
(彌信仙/術焉)　始皇還過彭城齋戒禱祠欲出周鼎泗水使¶
千人沒水求之弗得(水經注周顯王時九鼎淪沒泗淵/秦始皇時而鼎見於彭城始皇自)¶
(以徳合三代大喜使數千人沒水求之不得所謂鼎伏/也亦曰系而行之未出龍齒齧其系故語曰稱樂大早)¶
<pb:KR2c0021_WYG_149-10b>¶
(絶鼎系○大/早或作太平)　乃西南渡淮水之衡山南郡浮江至湘¶
山祠逄大風幾不得渡上問博士曰湘君何神博士對¶
曰聞之堯女舜之妻而葬此於是始皇大怒使刑徒三¶
千人皆伐湘山樹赭其山上自南郡由武闗歸　二十¶
九年登之罘刻石其辭曰維二十九年時在中春陽和¶
初起皇帝東游廵登之罘臨照于海從臣嘉觀原念休¶
烈追誦本始大聖作治建定法度顯著綱紀外教諸侯¶
光施文惠明以義理六國囘辟貪戾無厭虐殺不已皇¶
<pb:KR2c0021_WYG_149-11a>¶
帝哀衆遂發討師奮揚武徳義誅信行威燀旁逹莫不¶
賔服烹滅彊暴振救黔首周定四極普施明法經緯天¶
下永為儀則大矣哉宇縣之中承順聖意羣臣誦功請¶
刻于石表垂于常式其東觀曰維二十九年皇帝春游¶
覽省逺方逮于海隅遂登之罘昭臨朝陽觀望廣麗從¶
臣咸念原道至明聖法初興清理疆内外誅暴彊武威¶
旁暢振動四極禽滅六王闡并天下菑害絶息永偃戎¶
兵皇帝明徳經理宇内視聽不怠作立大義昭設備器¶
<pb:KR2c0021_WYG_149-11b>¶
咸有章旗職臣遵分各知所行事無嫌疑黔首改化逺¶
邇同度臨古絶尤常職既定後嗣循業長承聖治羣臣¶
嘉徳祗誦聖烈請刻之罘旋遂之琅邪道上黨入　三¶
十年無事　三十一年十二月更名臘曰嘉平(茅君内/傳始皇)¶
(三十一年九月庚子茅盈髙祖濛於華山之中乗雲駕/鶴白日昇天先是時有巴謡歌曰神仙得者茅初成駕)¶
(龍上昇入太清時下𤣥淵戯赤城繼世而徃在我盈帝/若學之臘嘉平始皇間謡歌而問其故父老具對曰此)¶
(仙人之謡歌勸帝求長生之術於是/始皇欣然有仙志因改臘曰嘉平)　賜黔首里六石¶
米二羊米石千六百　三十二年始皇之碣石使燕人¶
<pb:KR2c0021_WYG_149-12a>¶
盧生求羡門髙誓刻碣石門壊城郭决通隄防其辭曰¶
遂興師旅誅戮無道為逆滅息武殄暴逆文復無罪庻¶
心成服惠論功勞賞及牛馬恩肥土域皇帝奮威徳并¶
諸侯初一泰平堕壊城郭决通川防夷去險阻地勢既¶
定黎庻無繇天下咸撫男樂其疇女修其業事各有序¶
惠被諸産久並來田莫不安所羣臣誦烈請刻此石垂¶
著儀矩因使韓終侯公石生求仙人不死之藥始皇廵¶
北邊從上郡入燕人盧生使入海還以鬼神事因奏録¶
<pb:KR2c0021_WYG_149-12b>¶
圖書曰亡秦者胡也始皇乃使將軍䝉恬發兵三十萬¶
人北撃胡略取河南地　秦已并天下乃使䝉恬將三¶
十萬衆北逐戎狄收河南築長城因地形用險制塞起¶
臨洮至遼東延袤萬餘里於是渡河據陽山逶蛇而北¶
暴師於外十餘年居上郡是時䝉恬威振匈奴　昔秦¶
皇帝任戰勝之威蠶食天下并吞戰國海内為一功齊¶
三代務勝不休欲攻匈奴李斯諌曰不可夫匈奴無城¶
郭之居委積之守遷徙烏舉難得而制也輕兵深入糧¶
<pb:KR2c0021_WYG_149-13a>¶
食必絶踵糧以行重不及事得其地不足以為利也遇¶
其民不可役而守也勝必殺之非民父母也靡敝中國¶
快心匈奴非長䇿也秦皇帝不聽遂使䝉恬將兵攻胡¶
辟地千里以河為境地固澤鹹鹵不生五榖然後發天¶
下丁男以守北河暴兵露師十有餘年死者不可勝數¶
終不能踰河而北是豈人衆不足兵革不備哉其勢不¶
可也又使天下蜚芻輓粟起於東腄琅琊負海之郡轉¶
輸北河率三十鍾而致一石男子疾耕不足於糧饟女¶
<pb:KR2c0021_WYG_149-13b>¶
子紡績不足於帷幕百姓靡敝孤寡老弱不能相飬道¶
路死者相望盖天下始畔秦也(水經注秦築長城死者/相屬民歌曰生男慎勿)¶
(舉生女哺用脯不見長城下尸骸相支柱絃古今樂録/琵琶出於絃鞉盖秦末百姓苦長城之役  鞉而歌之)¶
(者搜神記秦時築城扵武周塞内以備胡城将成而崩/  數焉有馬馳走周旋反覆父老異之因依馬跡以築)¶
(城城乃不崩/遂名馬邑)　三十三年發諸嘗逋亡人贅壻賈人略¶
取陸梁地為桂林象郡南海以適遣戍西北斥逐匈奴¶
自榆中並河以東屬之隂山以為三十四縣城河上為¶
塞又使䝉恬渡河取髙闕陶山北假中築亭障以逐戎¶
<pb:KR2c0021_WYG_149-14a>¶
人徙謫實之初縣禁不得祠明星出西方　三十四年¶
適治獄吏不直者築長城及南越地¶
淮南子秦王挾録圖見其傳曰亡秦者胡也因發卒五¶
十萬使䝉公楊翁子將築修城西屬流沙北撃遼水東¶
結朝鮮中國内郡輓車而餉之又利越之犀角象齒翡¶
翠珠璣乃使尉屠睢發卒五十萬為五軍一軍塞鐔城¶
之嶺一軍守九嶷之塞一軍處番禺之都一軍守南野¶
之界一軍結餘干之水三年不解甲弛弩使監禄無以¶
<pb:KR2c0021_WYG_149-14b>¶
轉餉又以卒鑿渠而通糧道以與越人戰殺西嘔君譯¶
吁宋而越人皆入叢薄中與禽獸處莫肯為秦虜相置¶
桀駿以為將而夜攻秦人大破之殺尉屠睢伏尸流血¶
數十萬乃發適戍以備之當此之時男子不得修農畆¶
婦人不得剡麻考縷羸弱服格於道大夫箕㑹於衢病¶
者不得飬死者不得葬　秦之時髙為臺榭大為苑囿¶
逺為馳道鑄金人發適戍入芻稾頭㑹箕賦輸於少府¶
丁壯丈夫西至臨洮狄道東至㑹稽浮石南至豫章桂¶
<pb:KR2c0021_WYG_149-15a>¶
林北至飛狐陽原道路死人以溝量當此之時忠諌者¶
謂之不祥而道仁義者謂之狂(尚書考靈曜秦失/金鏡魚目入珠)¶
史記始皇置酒咸陽宫博士七十人前為夀僕射周青¶
臣進頌曰他時秦地不過千里賴陛下神靈明聖平定¶
海内放逐蠻夷日月所照莫不賔服以諸侯為郡縣人¶
人自安樂無戰争之患傳之萬世自上古不及陛下威¶
徳始皇説博士齊人淳于越進曰臣聞殷周之王千餘¶
歳封子弟功臣自為枝輔今陛下有海内而子弟為匹¶
<pb:KR2c0021_WYG_149-15b>¶
夫卒有田常六卿之臣無輔拂何以相救哉事不師古¶
而能長久者非所聞也今青臣又面諛以重陛下之過¶
非忠臣始皇下其議丞相李斯曰五帝不相復三代不¶
相襲各以治非其相反時變異也今陛下創大業建萬¶
世之功固非愚儒所知且越言乃三代之事何足法也¶
異時諸侯並争厚招游學今天下已定法令出一百姓¶
當家則力農工士則學習法令辟禁今諸生不師今而¶
學古以非當世惑亂黔首丞相臣斯昧死言古者天下¶
<pb:KR2c0021_WYG_149-16a>¶
散亂莫之能一是以諸侯並作語皆道古以害今飾虚¶
言以亂實今善其所私學以非上之所建立今皇帝并¶
有天下别黒白而定一尊私學而相與非法教人聞令¶
下則各以其學議之入則心非出則巷議夸主以為名¶
異取以為髙率羣下以造謗如此弗禁則主勢降乎上¶
黨與成乎下禁之便臣請史官非秦紀皆燒之非博士¶
官所職天下敢有藏詩書百家語者悉詣守尉雜燒之¶
有敢偶語詩書棄市以古非今者族吏見知不舉者與¶
<pb:KR2c0021_WYG_149-16b>¶
同罪令下三十日不燒黥為城旦所不去者醫藥卜筮¶
種樹之書若欲有學法令以吏為師制曰可　收去詩¶
書百家之語以愚百姓使天下無以古非今明法度定¶
律令皆以始皇起同文書治離宫别館周徧天下明年¶
又廵狩外攘四夷斯皆有力焉　三十五年除道道九¶
原抵雲陽塹山堙谷直通之於是始皇以為咸陽人多¶
先王之宫廷小吾聞周文王都豐武王都鎬豐鎬之間¶
帝王之都也乃營作朝宫渭南上林苑中先作前殿阿¶
<pb:KR2c0021_WYG_149-17a>¶
房東西五百歩南北五十丈上可以坐萬人下可以建¶
五丈旗周馳為閣道自殿下直抵南山表南山之巔以¶
為闕為復道自阿房渡渭屬之咸陽以象天極閣道絶¶
漢抵營室也阿房宫未成成欲更擇令名名之作宫阿¶
房故天下謂之阿房宫隱宫徒刑者七十餘萬人乃分¶
作阿房宫或作麗山發北山石椁乃寫蜀荆地材皆至¶
闗中計宫三百闗外四百餘於是立石東海上朐界中¶
以為秦東門因徙三萬家麗邑五萬家雲陽皆復不事¶
<pb:KR2c0021_WYG_149-17b>¶
十歳(三輔黄圖始皇窮極奢侈築咸陽宫因北陵營殿/端門四逹以制紫宫象帝居引渭水灌都以象天)¶
(漢横橋南渡以注牽牛橋廣六尺南北二百八十歩六/十八間八百五十柱二百一十二梁橋之南北隄繳立)¶
(石柱咸陽北至九嵕甘泉南至鄠杜東至河西至汧渭/之交東西八百里南北四百里離宫别館相望聮屬木)¶
(衣綈綉上被朱紫宫人不移樂不改懸窮年忘歸猶不/能徧  阿房宫亦曰阿城惠文王造宫未成而亡始皇)¶
(廣其宫規恢三百餘里離宫别館彌山跨谷輦道相屬/閣道通驪山八十餘里表南山之巔以為闕絡樊川以)¶
(為池作阿房前殿東西五十歩南北五十丈上可坐萬/人下建五丈旗以木蘭為梁以磁石為門  渭橋秦始)¶
(皇造渭橋重不能勝乃刻石作力士孟賁等像祭之乃/可動  述異記始皇二十六年童謡曰阿房阿房亡始)¶
(皇道琴苑要録琴引者秦時倡屠門髙之所作也秦為/無  奢淫不制徴天下美女以充後宫乃縱酒離宫作)¶
<pb:KR2c0021_WYG_149-18a>¶
(戯倡優宫女侍者千餘人屠門髙見宫女㓜妙寵麗於/是援琴而歌之作為離□之操曲未及終琴折柱摧絃)¶
(音不嗚舍琴而更援他琴以續之其辭曰酒坐俱無徃/聽吾琴之所言舒長褏似舞兮乃䄖袂何曼奏章而却)¶
(逄兮願瞻心之所驩借連娟之寒態兮假巵酒酌五般/泣喻而妖兮納其聲聲麗顔歌長㯓兮歎曰騎美人旖)¶
(旎紛嬆枻霜羅衣兮羽毛夜褎圭玉琢參差妙麗兮被/雲&KR0034;登髙臺兮望青埃常羊啖還何厭兮歸來○音節)¶
(最佳惜字多譌異不可考豪新語秦始皇驕奢靡麗好/作髙臺榭廣宫室則天下  富制屋宅者莫不倣之設)¶
(房闥備廏庫繕雕琢刻畫之好博𤣥黄琦瑋之色以亂/制度  拾遺記始皇起雲明臺窮四方之珍木搜天下)¶
(之巧工南得煙丘碧樹酈水燃沙賁都朱泥雲岡素竹/東得蔥巒錦柏漂檖龍松寒河星柘岏雲之梓西得漏)¶
(海浮金狼淵羽墾滌嶂霞桑沈塘員籌北得冥阜乾漆/隂阪文梓褰流黒魄闇海香瓊珍異是集二人騰虚縁)¶
<pb:KR2c0021_WYG_149-18b>¶
(木揮斤斧於空中子時起工午時已畢秦人謂之/子午臺亦言於子午之地各起一臺二説疑也)　優¶
旃者秦倡侏儒也善為笑言然合於大道秦始皇時置¶
酒而天雨陛楯者皆沾寒優旃見而哀之謂之曰汝欲¶
休乎陛楯者皆曰幸甚優旃曰我即呼汝汝疾應曰諾¶
居有頃殿上上夀呼萬歳優旃臨檻大呼曰陛楯郎郎¶
曰諾優旃曰汝雖長何益幸雨立我雖短也幸休居於¶
是始皇使陛楯者得半相代始皇嘗議欲大苑囿東至¶
函谷闗西至雍陳倉優旃曰善多縱禽獸於其中㓂從¶
<pb:KR2c0021_WYG_149-19a>¶
東方來令麋鹿觸之足矣始皇以故輟止　烏氏倮畜¶
牧及衆斥賣求竒繪物間獻遺戎王戎王什倍其償與¶
之畜畜至用谷量馬牛秦始皇帝令倮比封君以時與¶
列臣朝請而巴蜀寡婦清其先得丹穴而擅其利數世¶
家亦不訾清寡婦也能守其業用財自衛不見侵犯秦¶
皇帝以為貞婦而客之為築女懐清臺夫倮鄙人牧長¶
清窮鄉寡婦禮抗萬乗名顯天下豈非以富邪(三秦記/始皇作)¶
(地市與生死人交易令云生人不得欺死者物市吏告/始皇云死者陵生人生人走入市門斬斷馬脊故俗云)¶
<pb:KR2c0021_WYG_149-19b>¶
(秦地市有斷馬血搜神記由拳縣秦時長水縣也始皇/時謡曰城門有  城當䧟沒為湖有嫗聞之朝朝徃窺)¶
(門將欲縳之嫗言其故後門將以犬血塗門嫗見血便/走去忽有大水欲沒縣主簿令幹入白令令曰何怱作)¶
(魚幹曰明府亦作魚遂淪為湖古今注秦始皇/有七名馬追風白兎躡景犇電飛翮銅爵神鳬)　盧生¶
説始皇曰臣等求芝竒藥仙者常弗遇類物有害之者¶
方中人主時為微行以辟惡鬼惡鬼辟真人至人主所¶
居而人臣知之則害於神真人者入水不濡入火不爇¶
陵雲氣與天地久長今上治天下未能恬淡願上所居¶
宫毋令人知然後不死之藥殆可得也於是始皇曰吾¶
<pb:KR2c0021_WYG_149-20a>¶
慕真人自謂真人不稱朕乃令咸陽之旁二百里内宫¶
觀二百七十復道甬道相連帷帳鐘鼓美人充之各案¶
署不移徙行所幸有言其處者罪死始皇帝幸梁山宫¶
從山上見丞相車騎衆弗善也中人或告丞相丞相後¶
損車騎始皇怒曰此中人泄吾語案問莫服當是時詔¶
捕諸時在旁者皆殺之自是後莫知行之所在聽事羣¶
臣受決事悉於咸陽宫侯生盧生相與謀曰始皇為人¶
天性剛戾自用起諸侯并天下意得欲從以為自古莫¶
<pb:KR2c0021_WYG_149-20b>¶
及已専任獄吏獄吏得親幸博士雖七十人特備員弗¶
用丞相諸大臣皆受成事倚辦於上上樂以刑殺為威¶
天下畏罪持禄莫敢盡忠上不聞過而日驕下懾伏謾¶
欺以取容秦法不得兼方不驗輙死然候星氣者至三¶
百人皆良士畏忌諱諛不敢端言其過天下之事無小¶
大皆决於上上至以衡石量書日夜有呈不中呈不得¶
休息貪於權勢至如此未可為求仙藥於是乃亡去始¶
皇聞亡乃大怒曰吾前收天下書不中用者盡去之悉¶
<pb:KR2c0021_WYG_149-21a>¶
召文學方術士甚衆欲以興太平方士欲練以求竒藥¶
今聞韓衆去不報徐市等費以巨萬計終不得藥徒姦¶
吏相告日聞盧生等吾尊賜之甚厚今乃誹謗我以重¶
吾不徳也諸生在咸陽者吾使人廉問或為訞言以亂¶
黔首於是使御史悉案問諸生諸生傳相告引乃自除¶
犯禁者四百六十餘人皆阬之咸陽使天下知之以懲¶
後益發謫徙邊始皇長子扶蘇諌曰天下初定逺方黔¶
首未集諸生皆誦法孔子今上皆重法䋲之臣恐天下¶
<pb:KR2c0021_WYG_149-21b>¶
不安唯上察之始皇怒使扶蘇北監䝉恬於上郡¶
説苑方士韓客侯生齊客盧生相與謀曰當今時不可¶
以居上樂以刑殺為威天下畏罪持祿莫敢盡忠上不¶
聞過而日驕下懾伏以慢欺而取容諌者不用而失道¶
滋甚吾黨久居且為所害乃相與亡去始皇聞之大怒¶
曰吾異日厚盧生尊爵而事之今乃誹謗我吾聞諸生¶
多為妖言以亂黔首乃使御史悉上諸生諸生傳相告¶
犯法者四百六十餘人皆坑之盧生不得而侯生後得¶
<pb:KR2c0021_WYG_149-22a>¶
始皇聞之召而見之升阿東之臺臨四通之街將數而¶
車裂之始皇望見侯生大怒曰老虜不良誹謗而主廼¶
敢復見我侯生至仰臺而言曰臣聞知死必勇陛下肯¶
聽臣一言乎始皇曰若欲何言言之侯生曰臣聞禹立¶
誹謗之木欲以知過也今陛下奢侈失本淫泆趨末宫¶
室臺閣連屬増累珠玉重寶積襲成山錦繡文采滿府¶
有餘婦女倡優數巨萬人鐘鼓之樂流漫無窮酒食珍¶
味盤錯於前衣服輕煖輿馬文飾所以自奉麗靡爛漫¶
<pb:KR2c0021_WYG_149-22b>¶
不可勝極黔首匱竭民力單盡尚不自知又急誹謗嚴¶
威克下下喑上聾臣等故去臣等不惜臣之身惜陛下¶
國之亡耳聞古之明王食足以飽衣足以煖宫室足以¶
處輿馬足以行故上不見棄於天下不見棄於黔首堯¶
茅茨不翦采椽不斲土階三等而樂終身者以其文采¶
之少而質素之多也丹朱慠虐好慢淫不修理化遂以¶
不升今陛下之淫萬丹朱而千昆吾桀紂臣恐陛下之¶
十亡也而㑹不一存始皇黙然久之曰汝何不早言侯¶
<pb:KR2c0021_WYG_149-23a>¶
生曰陛下之意方乗青雲飄揺於文章之觀自賢自健¶
上侮五帝下陵三王棄素樸就末技陛下亡徴見久矣¶
臣等恐言之無益也而自取死故逃而不敢言今臣必¶
死故為陛下陳之雖不能使陛下不亡欲使陛下自知¶
也始皇曰吾可以變乎侯生曰形已成矣陛下坐而待¶
已耳若陛下欲更之能若堯與禹乎不然無異也陛下¶
之佐又非也臣恐變之不能存也始皇喟然而歎遂釋¶
不誅　秦始皇帝既吞天下乃召羣臣而議曰古者五¶
<pb:KR2c0021_WYG_149-23b>¶
帝禪賢三王世繼孰是將為之博士七十人未對鮑白¶
令之對曰天下官則讓賢是也天下家則世繼是也故¶
五帝以天下為官三王以天下為家秦始皇帝仰天而¶
歎曰吾徳出於五帝吾將官天下誰可使代我後者鮑¶
白令之對曰陛下行桀紂之道欲以五帝之禪非陛下¶
所能行也秦始皇帝大怒曰令之前若何以言我行桀¶
紂之道也趣説之不觧則死令之對曰臣請説之陛下¶
築臺干雲宫殿五里建千石之鐘萬石之虡婦女連百¶
<pb:KR2c0021_WYG_149-24a>¶
倡優累千興作驪山宫室至雍相繼不絶所以自奉者¶
殫天下竭民力偏駮自私不能以及人陛下所謂自營¶
僅存之主也何暇比徳五帝欲官天下哉始皇闇然無¶
以應之而有慙色久之曰令之之言乃令衆醜我遂罷¶
謀無禪意也¶
史記三十六年熒惑守心有墜星下東郡至地為石黔¶
首或刻其石曰始皇帝死而地分始皇聞之遣御史逐¶
問莫服盡取石旁居人誅之因燔銷其石始皇不樂使¶
<pb:KR2c0021_WYG_149-24b>¶
博士為仙真人詩及行所游天下傳令樂人謌弦之秋¶
使者從闗東夜過華隂平舒道有人持璧遮使者曰為¶
吾遺滈池君因言曰今年祖龍死使者問其故因忽不¶
見置其璧去使者奉璧具以聞始皇黙然良久曰山鬼¶
固不過知一歳事也退言曰祖龍者人之先也使御府¶
視璧乃二十八年行渡江所沉璧也於是始皇卜之卦¶
得游徙吉遷北河榆中三萬家拜爵一級(搜神記秦始/皇三十六年)¶
(使者鄭容從闗東來將入函闗西至華隂望見素車白/馬從華山上下疑其非人道住止而待之遂至問鄭容)¶
<pb:KR2c0021_WYG_149-25a>¶
(曰安之答曰之咸陽車上人曰吾華山使也願託一牘/書致鎬池君所子之咸陽道過鎬池見一大梓有文石)¶
(取款梓當有應者即以書與之容如其言/以石欵梓樹果有人來取書明年祖龍死)三十七年十¶
月癸丑始皇出游左丞相斯從右丞相去疾守少子胡¶
亥愛慕請從上許之十一月行至雲夢望祀虞舜於九¶
疑山浮江下觀籍柯渡海渚過丹陽至錢唐臨浙江水¶
波惡乃西百二十里從狹中渡上㑹稽祭大禹望於南¶
海而立石刻頌秦徳其文曰皇帝休烈平一宇内徳惠¶
修長三十有七年親廵天下周覽逺方遂登㑹稽宣省¶
<pb:KR2c0021_WYG_149-25b>¶
習俗黔首齋莊羣臣誦功本原事迹追首髙明秦聖臨¶
國始定刑名顯陳舊章初平法式審别職任以立恒常¶
六王専倍貪戾慠猛率衆自彊暴虐恣行負力而驕數¶
動甲兵隂通間使以事合從行為辟方内飾詐謀外來¶
侵邊遂起禍殃義威誅之珍熄暴悖亂賊滅亡聖徳廣¶
密六合之中被澤無疆皇帝并宇兼聽萬事逺近畢清¶
運理羣物考驗事實各載其名貴賤並通善否陳前靡¶
有隱情飾省宣義有子而嫁倍死不貞防隔内外禁止¶
<pb:KR2c0021_WYG_149-26a>¶
淫泆男女絜誠夫為寄豭殺之無罪男秉義程妻為逃¶
嫁子不得母咸化廉清大治濯俗天下承風䝉被休經¶
皆遵度軌和安敦勉莫不順令黔首修潔人樂同則嘉¶
保太平後敬奉法常治無極輿舟不傾從臣誦烈請刻¶
此石光垂休銘(茅君内傳秦始皇三十七年遊㑹稽還/於句曲良常山北埋白璧一䨇深七尺)¶
(李斯刻篆璧文云始皇聖徳平/章山河篆狩蒼川勒名素璧)　還過吴從江乗渡並¶
海上北至琅邪方士徐市等入海求神藥數歳不得費¶
多恐譴乃詐曰蓬萊藥可得然常為大鮫魚所苦故不¶
<pb:KR2c0021_WYG_149-26b>¶
得至願請善射與俱見則以連弩射之始皇夢與海神¶
戰如人狀問占夢博士曰水神不可見以大魚蛟龍為¶
候今上禱祠備謹而有此惡神當除去而善神可致乃¶
令入海者齎捕巨魚具而自以連弩候大魚出射之自¶
琅邪北至榮成山弗見至之罘見巨魚射殺一魚遂並¶
海西至平原津而病始皇惡言死羣臣莫敢言死事七¶
月丙寅始皇崩於沙丘平臺(論衡孔子將死遺䜟書曰/不知何一男子自謂秦始)¶
(皇上我之堂踞我之牀顛倒我衣裳至沙丘而亡其後/秦王兼吞天下號始皇廵狩至魯觀孔子宅乃至沙丘)¶
<pb:KR2c0021_WYG_149-27a>¶
(道病而崩吾異苑秦世有謡曰秦始皇何彊梁開吾户/據吾牀飲  酒唾吾漿餐吾飰以為糧張吾弓射東牆)¶
(前至沙丘當滅亡始皇既坑儒焚典乃發孔子墓欲取/諸經傳壙既啓於是悉如謡者之言又言謡文刋在塜)¶
(壁政甚惡之乃逺沙丘而循别路見一羣小兒輦沙為/阜問云沙丘從此得病○始皇未嘗至魯此妄謬何足)¶
(辯/)　九月葬始皇酈山始皇初即位穿治酈山及并天¶
下天下徒送詣七十餘萬人穿三泉下銅而致椁宫觀¶
百官竒器珍怪徙臧滿之令匠作機弩矢有所穿近者¶
輙射之以水銀為百川江河大海機相灌輸上具天文¶
下具地理以人魚膏為燭度不滅者久之二世曰先帝¶
<pb:KR2c0021_WYG_149-27b>¶
後宫非有子者出焉不宜皆令從死死者甚衆葬既已¶
下或言工匠為機藏皆知之藏重即泄大事畢已藏閉¶
中羡下外羡門盡閉工匠藏者無復出者樹草木以象¶
山(三秦記始皇作驪山陵周廻跨隂盤縣界水背陵障/使東西流運大石於渭北渚民怨之作甘泉之歌曰)¶
(運石甘泉口渭水不敢流千人唱萬人謳金陵餘石大/如塸○闗中記云運石古泉口渭水為不流千人一唱)¶
(萬人相鈎金陵下餘石人如笸土屋二蔡質漢儀李斯/治驪山陵上書云臣所將𨽻徒七十  萬人治驪山者)¶
(已深已極鑿之不入燒之不㸐扣之空空如下天狀帝/報之曰鑿之不入燒之不燃其旁行三百丈乃止  水)¶
(經注秦始皇大興厚葬營建塜壙於麗山之戎一名藍/田其隂多金其陽多玉始皇貪其美名因而葬焉  皇)¶
<pb:KR2c0021_WYG_149-28a>¶
(覽墳髙五十餘/丈周廽五里餘)　二世皇帝元年二世下詔増始皇寢¶
廟犧牲及山川百祀之禮令羣臣議尊始皇廟羣臣皆¶
頓首言曰古者天子七廟諸侯五大夫三雖萬世世不¶
軼毁今始皇為極廟四海之内皆獻貢職増犧牲禮咸¶
備毋以加先王廟或在西雍或在咸陽天子儀當獨奉¶
酌祠始皇廟自襄公已下軼毁所置凡七廟羣臣以禮¶
進祠以尊始皇廟為帝者祖廟皇帝復自稱朕二世與¶
趙髙謀曰朕年少初即位黔首未集附先帝廵行郡縣¶
<pb:KR2c0021_WYG_149-28b>¶
以示彊威服海内今晏然不廵行即見弱毋以臣畜天¶
下春二世東行郡縣李斯從到碣石並海南至㑹稽而¶
盡刻始皇所立刻石石旁著大臣從者名以章先帝成¶
功盛徳焉皇帝曰金石刻盡始皇帝所為也今襲號而¶
金石刻辭不稱始皇帝其於久逺也如後嗣為之者不¶
稱成功盛徳丞相臣斯臣去疾御史大夫臣徳昧死言¶
臣請具刻詔書刻石因明白矣臣昧死請制曰可遂至¶
遼東而還(秦鐵權銘廿六年皇帝盡并兼天下諸侯黔/首大安立號為皇帝乃詔丞相狀綰灋度量)¶
<pb:KR2c0021_WYG_149-29a>¶
(&KR0767;不□歉疑者皆明□之元年制詔丞相斯去疾法度/量盡始皇帝為之皆刻辭焉今襲號而刻辭不稱始皇)¶
(帝其於久逺也如後嗣為之者不稱成功盛徳刻此詔/刻左使毋疑  平陽斤○考古圖有二秦權銘辭並同)¶
(顔氏家訓此下/有平陽斤三字)¶
　¶
　¶
　¶
　¶
　¶
<pb:KR2c0021_WYG_149-29b>¶
　¶
　¶
　¶
　¶
　¶
　¶
　¶
　繹史卷一百四十九¶
