# -*- mode: mandoku-view; -*-
#+TITLE: 繹史
#+DATE: 2015-08-24 22:27:34.318189
#+PROPERTY: ID KR2c0021
#+PROPERTY: BASEEDITION WYG    
#+PROPERTY: JUAN 卷六十六
<pb:KR2c0021_WYG_066-1a>¶
欽定四庫全書卷¶
　繹史卷六十六　　　　靈壁縣知縣馬驌撰¶
　　楚滅庸舒¶
左傳(文公十/二年)楚令尹大孫伯䘚成嘉為令尹羣舒叛楚¶
夏子孔執舒子平及宗子遂圍巢　(十四/年)楚莊王立子¶
孔潘崇將襲羣舒使公子燮與子儀守而伐舒蓼二子¶
作亂城郢而使賊殺子孔不克而還八月二子以楚子¶
出將如商宻廬戢黎及叔麋誘之遂殺鬭克及公子燮¶
<pb:KR2c0021_WYG_066-1b>¶
初鬭克囚于秦秦有殽之敗而使歸求成成而不得志¶
公子燮求令尹而不得故二子作亂　(十六/年)楚大饑戎¶
伐其西南至于阜山師于大林又伐其東南至于陽邱¶
以侵訾枝庸人帥羣蠻以叛楚麇人率百濮聚于選將¶
伐楚於是申息之北門不啟楚人謀徙於阪髙蒍賈曰¶
不可我能往宼亦能往不如伐庸夫麇與百濮謂我饑¶
不能師故伐我也若我出師必懼而歸百濮離居將各¶
走其邑誰暇謀人乃出師旬有五日百濮乃罷自廬以¶
<pb:KR2c0021_WYG_066-2a>¶
往振廩同食次于句澨使廬戢黎侵庸及庸方城庸人¶
逐之囚子揚窻三宿而逸曰庸師衆羣蠻聚焉不如復¶
大師且起王䘚合而後進師叔曰不可姑又與之遇以¶
驕之彼驕我怒而後可克先君蚡冒所以服陘隰也又¶
與之遇七遇皆北唯裨鯈魚人實逐之庸人曰楚不足¶
與戰矣遂不設備楚子乗馹會師于臨品分為二隊子¶
越自石溪子貝自仞以伐庸秦人巴人從楚師羣蠻從¶
楚子盟遂滅庸　(宣公/八年)楚為衆舒叛故伐舒蓼滅之楚¶
<pb:KR2c0021_WYG_066-2b>¶
子疆之及滑汭盟呉越而還　(成公十/七年)舒庸人以楚師¶
之敗也道吳人圍巢伐駕圍釐虺遂恃吳而不設備楚¶
公子槖師襲舒庸滅之　(襄公二/十四年)吳人為楚舟師之役¶
故召舒鳩人舒鳩人叛楚楚子師于荒浦使沈尹夀與¶
師祁犂讓之舒鳩子敬逆二子而告無之且請受盟二¶
子復命王欲伐之薳子曰不可彼告不叛且請受盟而¶
又伐之伐無罪也姑歸息民以待其䘚䘚而不貳吾又¶
何求若猶叛我無辭有庸乃還　(二十/五年)舒鳩人䘚叛楚¶
<pb:KR2c0021_WYG_066-3a>¶
令尹子木伐之及離城吳人救之子木遽以右師先子¶
彊息桓子㨗子騈子盂帥左師以退吳人居其閒七日¶
子彊曰乆將墊隘隘乃禽也不如速戰請以其私䘚誘¶
之簡師陳以待我我克則進奔則亦視之乃可以免不¶
然必為吳禽從之五人以其私䘚先擊吳師吳師奔登¶
山以望見楚師不繼復逐之傅諸其軍簡師會之吳師¶
大敗遂圍舒鳩舒鳩潰八月楚滅舒鳩　楚子以滅舒¶
鳩賞子木辭曰先大夫蒍子之功也以與蒍掩¶
<pb:KR2c0021_WYG_066-3b>¶
　諸夏之衰也患在不恤小弱而輕棄遠國庸及羣舒¶
　與楚接壤皆能糾合與國以牽制於楚舒在楚東庸¶
　在楚西穆莊之際咸與楚構怨舒方動則宗巢輔之¶
　庸方動則麇濮羣蠻輔之亦荆楚多事之會哉夫舒¶
　為偃姓臯陶之苗裔也其類繁多散處江淮之間詩¶
　曰荆舒是懲則舒舊黨楚矣庸西方之遠國也武王¶
　伐紂誓及庸蜀則庸舊屬周矣庸與中國之絶葢起¶
　於平王東遷之餘舒勢之分葢始於徐人取舒之後¶
<pb:KR2c0021_WYG_066-4a>¶
　中國絶則勢孤必伺隙而後動庸乘楚饑申息不啓¶
　而中國若弗聞焉此則輕棄遠國之患也勢分則謀¶
　不恊故輕舉以取敗羣舒叛楚同歸滅亡而中國若¶
　弗聞焉此則不恤小弱之患也乃厥貉方會楚執舒¶
　子蒍賈決䇿轉敗為功秦巴通而西國合謀吳越盟¶
　而東方效順楚由是方洋中夏尚誰能議其後邪迨¶
　及共康之世舒勢益微即當鄢陵新敗之餘舟師無¶
　功之日楚猶能一舉而滅舒庸再舉而滅舒鳩自是¶
<pb:KR2c0021_WYG_066-4b>¶
　舒無遺種焉嗚呼中國不能恤舒而借庇於吳呉人¶
　庇舒而亡舒則焉用彼盟主矣¶
　¶
　¶
　¶
　¶
　¶
　繹史卷六十六¶
