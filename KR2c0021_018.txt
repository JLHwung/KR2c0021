# -*- mode: mandoku-view; -*-
#+TITLE: 繹史
#+DATE: 2015-08-24 22:27:33.217993
#+PROPERTY: ID KR2c0021
#+PROPERTY: BASEEDITION WYG    
#+PROPERTY: JUAN 卷十八
<pb:KR2c0021_WYG_018-1a>¶
欽定四庫全書¶
　繹史卷十八　　　　　靈壁縣知縣馬驌撰¶
　　周室始興¶
史記周后稷名弃其母有邰氏女曰姜原姜原為帝嚳¶
元妃姜原岀野見巨人蹟心欣然說欲踐之踐之而身¶
動如孕者居期而生子以為不祥弃之隘巷馬牛過者¶
皆辟不踐徙置之林中適㑹山林多人遷之而弃渠中¶
氷上飛鳥以其翼覆薦之姜原以為神遂收養長之初¶
<pb:KR2c0021_WYG_018-1b>¶
欲弃之因名曰弃弃為兒時屹如巨人之志其㳺戱好¶
種樹麻菽麻菽美及為成人遂好耕農相地之宜宜穀¶
者稼穡焉民皆法則之帝堯聞之舉弃為農師天下得¶
其利有功帝舜曰弃黎民始飢爾后稷播時百穀封弃¶
于邰號曰后稷别姓姬氏(吴越春秋棄為兒時好種樹/禾黍桑麻五穀相五土之宜)¶
(青赤黄黒陵水髙下粢稷黍禾蕖麥豆稻各得其理堯/遭洪水人民泛濫逐髙而居堯聘棄使教民山居隨地)¶
(造區妍營樹之術三年餘行人無飢乏之色乃拜棄為/農師封之台  春秋元命苞稷岐頤自求是謂好農盖)¶
(象角亢載/土食穀)¶
<pb:KR2c0021_WYG_018-2a>¶
詩厥初生民時維姜嫄生民如何克禋克祀以弗無子¶
履帝武敏歆攸介攸止載震載夙載生載育時維后稷¶
誕彌厥月先生如達不拆不副無菑無害以赫厥靈上¶
帝不寧不康禋祀居然生子誕置之隘巷牛羊腓字之¶
誕寘之平林㑹伐平林誕寘之寒氷鳥覆翼之鳥乃去¶
矣后稷呱矣實覃實訏厥聲載路誕實匍匐克岐克嶷¶
以就口食蓺之荏菽荏菽斾斾禾役穟穟麻麥幪幪𤓰¶
瓞唪唪誕后稷之穡有相之道茀厥豐草種之黄茂實¶
<pb:KR2c0021_WYG_018-2b>¶
方實苞實種實褎實發實秀實堅實好實穎實栗即有¶
邰家室誕降嘉種維秬維秠維穈維芑恒之秬秠是穫¶
是畞恒之穈芑是任是負以歸肇祀誕我祀如何或舂¶
或揄或簸或蹂釋之叟叟烝之浮浮載謀載惟取蕭祭¶
脂取羝以軷載燔載烈以興嗣嵗卬盛于豆于豆于豋¶
其香始升上帝居歆胡臭亶時后稷肇祀庶無罪悔以¶
迄于今(詩序生民尊祖也后稷生於姜嫄文武之功起/於后稷故推以配天焉○詩作於後王之世而)¶
(所述者后稷之功徳故録/於此以證其事餘倣此)¶
<pb:KR2c0021_WYG_018-3a>¶
史記后稷之興在陶唐虞夏之際皆有令徳后稷䘚子¶
不窋立(山海經西南黒水之間有廣都之野后稷葬焉/爰有膏菽膏稻膏黍膏稷百榖自生冬夏播琴)¶
(鸞鳥自歌鳳鳥自儛靈夀實華草木所聚爰有百獸相/羣爰處此草也冬夏不死  后稷是播百榖稷之孫曰)¶
(叔均是始作牛耕始稷之弟曰台蠒生叔均叔均是代/其父及稷播百榖  作耕  帝王世紀后稷納姞氏生)¶
(不/窋)不窋末年夏后氏政衰去稷不務不窋以失其官而¶
犇戎狄之間不窋卒子鞠立鞠卒子公劉立(○譙周案/國語云世)¶
(后稷以服事虞夏言世稷官是失其世數也若以不窋/親棄之子至文王千餘嵗惟十五代實不合事情又歐)¶
(陽公洪容齋羅/長源皆辨其非)¶
<pb:KR2c0021_WYG_018-3b>¶
吴越春秋公劉慈仁行不履生草運車以避葭葦公劉¶
避夏桀於戎狄變易風俗民化其政(漢書周之先自后/稷堯封之邰積徳)¶
(累善十餘世公劉避/桀居豳○十餘世是)¶
詩篤公劉匪居匪康迺埸迺疆迺積迺倉迺裹餱糧于¶
橐于囊思輯用光弓矢斯張干戈戚揚爰方啓行篤公¶
劉于胥斯原既庶既繁既順迺宣而無永歎陟則在巘¶
復降在原何以舟之維玉及瑶鞞琫容刀篤公劉逝彼¶
百泉瞻彼溥原迺陟南岡迺覯于京京師之野于時處¶
<pb:KR2c0021_WYG_018-4a>¶
處于時廬旅于時言言于時語語篤公劉于京斯依蹌¶
蹌濟濟俾筵俾几既登乃依乃造其曹執豕于牢酌之¶
用匏食之飲之君之宗之篤公劉既溥既長既景迺岡¶
相其隂陽觀其流泉其軍三單度其隰原徹田為糧度¶
其夕陽豳居允荒篤公劉于豳斯館涉渭為亂取厲取¶
鍛止基迺理爰衆爰有夾其皇澗遡其過澗止旅迺宻¶
芮鞠之即(詩序公劉召康公戒成王也成王將涖政/戒以民事羙公劉之厚於民而獻是詩也)¶
史記公劉雖在戎狄之間復修后稷之業務耕種行地¶
<pb:KR2c0021_WYG_018-4b>¶
宜自漆沮度渭取材用行者有資居者有畜積民賴其¶
慶百姓懐之多徙而保歸焉周道之興自此始故詩人¶
歌樂思其徳公劉䘚子慶節立國於豳慶節䘚子皇僕¶
立皇僕䘚子差弗立差弗䘚子毁隃立毁隃䘚子公非¶
立公非䘚子髙圉立髙圉䘚子亞圉立亞圉䘚子公叔¶
祖類立公叔祖類䘚子古公亶父立(世本公劉慶節皇/㒒差弗偽隃公非)¶
(辟方髙圉侯牟亞圉雲都太公組紺諸盩亶父圉漢書/雲都亞圉弟  紀年殷祖乙十五年命邠侯髙    盤)¶
(庚十九年命邠侯亞圉率祖甲十三年命邠侯/組紺○宋忠云髙圉能  稷者也周人報之)古公亶¶
<pb:KR2c0021_WYG_018-5a>¶
父復修后稷公劉之業積徳行義國人皆戴之薫育戎¶
狄攻之欲得財物予之已復攻欲得地與民民皆怒欲¶
戰古公曰有民立君將以利之今戎狄所為攻戰以吾¶
地與民民之在我與其在彼何異民欲以我故戰殺人¶
父子而君之予不忍為乃與私屬遂去豳渡漆沮踰梁¶
山止於岐下豳人舉國扶老攜弱盡復歸古公於岐下¶
及他旁國聞古公仁亦多歸之於是古公乃貶戎狄之¶
俗而營築城郭室屋而邑别居之作五官有司民皆歌¶
<pb:KR2c0021_WYG_018-5b>¶
樂之頌其徳¶
莊子太王亶父居邠狄人攻之事之以皮幣而不受事¶
之以犬馬而不受事之以珠玉而不受狄人之所求者¶
土地也太王亶父曰與人之兄居而殺其弟與人之父¶
居而殺其子吾不忍也子皆勉居矣為吾臣與為狄人¶
臣奚以異且吾聞之不以所用養害所養因杖筴而去¶
之民相連而從之遂成國於岐山之下¶
吴越春秋古公杖䇿去邠踰梁山而處岐周曰彼君與¶
<pb:KR2c0021_WYG_018-6a>¶
我何異邠人父子兄弟相率負老攜幼掲釜甑而歸古¶
公居三月成城郭一年成邑二年成都而民五倍其初¶
(琴苑要録岐山操周太王之所作也曰狄戎侵兮土地/遷移邦邑適於岐山烝民不憂兮誰者知嗟嗟柰何兮)¶
(予命/遭斯)¶
詩緜緜瓜瓞民之初生自土沮漆古公亶父陶復陶穴¶
未有家室古公亶父來朝走馬率西水滸至于岐下爰¶
及姜女聿來胥宇周原膴膴堇荼如飴爰始爰謀爰契¶
我龜曰止曰時築室于兹迺慰迺止迺左迺右迺疆迺¶
<pb:KR2c0021_WYG_018-6b>¶
理迺宣迺畞自西徂東周爰執事乃召司空乃召司徒¶
俾立室家其繩則直縮版以載作廟翼翼捄之陾陾度¶
之薨薨築之登登削屢馮馮百堵皆興鼛鼔弗勝迺立¶
臯門臯門有伉迺立應門應門將將迺立冢土戎醜攸¶
行肆不殄厥愠亦不隕厥問柞棫拔矣行道兌矣混夷¶
駾矣維其喙矣(詩序緜文王之/興本由大王也)　皇矣上帝臨下有赫¶
監觀四方求民之莫維此二國其政不獲維彼四國爰¶
究爰度上帝耆之憎其式廓乃眷西顧此維與宅作之¶
<pb:KR2c0021_WYG_018-7a>¶
屏之其菑其翳修之平之其灌其栵啓之辟之其檉其¶
椐攘之剔之其檿其柘帝遷眀徳串夷載路天立厥配¶
受命既固(○皇矣前二章妃列女傳太姜者有呂氏之/女太王娶以為  生太伯仲雍王季貞順率)¶
(道靡有過失太王謀/事遷徙必與太姜)¶
史記古公有長子曰太伯次曰虞仲太姜生少子季歴¶
季厯娶太任皆賢婦人生昌有聖瑞古公曰我世當有¶
興者其在昌乎長子太伯虞仲知古公欲立季厯以傳¶
昌乃二人亡如荆蠻文身斷髪以讓季歴古公䘚季厯¶
<pb:KR2c0021_WYG_018-7b>¶
立是為公季(論衡太王薨太伯還王季避之太伯再讓/王季不聴三讓曰吾之吳越吴越之俗斷)¶
(髪文身吾刑餘之人不可為宗廟社稷之主王季知不/可權而受之  韓詩外傳太王賢昌而欲季為後也太)¶
(伯去之吴太王将死謂曰我死汝徃讓兩兄彼即不來/汝有義而安太王薨季之吴告伯仲伯仲從季而歸羣)¶
(臣欲伯之立季季又讓伯謂仲曰何以處之仲曰刑有/所謂矣要於扶微者可以立季季遂立而養文王文王)¶
(果受命而王孔子曰太伯獨見王季獨知伯見父志季/知父心故太王太伯王季可謂見始知終而能承志矣)¶
　公季修古公遺道篤行仁義諸侯順之¶
詩帝省其山柞棫斯拔松柏斯兌帝作邦作對自大伯¶
王季維此王季因心則友則友其兄則篤其慶載錫之¶
<pb:KR2c0021_WYG_018-8a>¶
光受禄無喪奄有四方維此王季帝度其心貊其徳音¶
其徳克眀克眀克類克長克君王此大邦克順克比比¶
于文王其徳靡悔既受帝祉施于孫子(○皇矣三/章四章)¶
後漢書武乙暴虐犬戎宼邊周古公踰梁山而避於岐¶
下及子季厯遂伐西落鬼戎太丁之時季厯復伐燕京¶
之戎戎人大敗周師後二年周人克余無之戎於是太¶
丁命季歴為牧師自是之後更伐始呼翳徒之戎皆克¶
之(紀年武乙三十四年周公季厯来朝王賜地三十里/玉十瑴馬十匹  三十五年周王季伐西落鬼戎俘)¶
<pb:KR2c0021_WYG_018-8b>¶
(二十翟王伐文丁二年周人伐燕京之戎周師大敗七/四年周人  余無之戎克之周王季命為殷牧師)¶
(年周人伐始呼之戎克之之十一年周人伐翳徒之戎/㨗其三大夫  王嘉季厯  功賜之圭瓚秬鬯九命為)¶
(伯既而執諸塞庫季厯困而死治孔叢子羊容問子思/曰古之帝王中分天下使二公  之謂之二伯周自后)¶
(稷封為王者後子孫據國至太王王季文王此固世為/諸侯矣焉得為西伯乎子思曰吾聞諸子夏殷王帝乙)¶
(之時王季以功九命作伯受圭瓚秬鬯之賜故文王/因之得専征伐此以諸侯為伯猶周召之君為伯也)¶
　周室以仁厚始基開國承家世有令徳歴夏商千有¶
　餘載王業始成祚年八百本固者其枝茂原深者其¶
　流長也后稷在陶唐虞夏之際播時百穀受封有邰¶
<pb:KR2c0021_WYG_018-9a>¶
　功誠偉矣使其世嗣農官守土保邦俾無廢先人之¶
　業宜足以報其厚徳矣顧不數傳而不窋失官竄於¶
　戎翟公劉際夏桀之虐亶父遭獯鬻之偪轉徙播遷¶
　如是其艱難也曰非憂患無以啓賢聖非積累無以¶
　基崇髙史稱公劉修后稷之業生聚再繁邦家再盛¶
　周道之興自此故詩人歌思其徳當其相宜取材行¶
　有資而居有積可想其度地建國和輯人民之規焉¶
　篤公劉之所以列於大雅也務勤耕桑占天時察物¶
<pb:KR2c0021_WYG_018-9b>¶
　候可想其重農力本孝慈忠愛之俗焉七月之所以¶
　録於豳風也傳曰厲山氏有子曰柱能殖百穀故祀¶
　以為稷周棄亦為稷自商以来祀之盖商有天下變¶
　置社稷以周棄之功多廢柱立棄以報有徳而豳侯¶
　亦承公劉新造之國䝉業而安者十有餘世逮殷衰¶
　而狄人内訌豳於是不遑寧處矣方獯鬻之來侵也¶
　太王曰狄人之所求者土地也吾不忍以所用養害¶
　所養遂杖策而去之夫國之所以為國者以有土土¶
<pb:KR2c0021_WYG_018-10a>¶
　之所以為土者以有人也棄人與土寧必其有以立¶
　吾國者惟太王弗欲以土地之故殘民於鋒鏑國之¶
　存亡不計焉於是豳人相帥負老攜幼而從之遂居¶
　於岐山之下一年成邑二年成都旁國亦多歸之其¶
　民五倍詩所謂爰契我龜憎其式廓者也惟時太王¶
　之少子季歴生昌實有聖瑞太王曰興吾世者其在¶
　昌乎長子泰伯及弟仲雍望風知指相率而逃荆蠻¶
　泰伯讓國於季歴季歴傳文王文王傳武王終有天¶
<pb:KR2c0021_WYG_018-10b>¶
　下是所讓者國而所以讓者天下也故曰三以天下¶
　讓民無得而稱焉傳曰太王有翦商之志泰伯不從¶
　是以不嗣說詩者可謂以文害辭矣詩稱至于太王¶
　實始翦商謂太王避狄遷岐百姓歸其仁周家代商¶
　之業實始基於此云爾文王猶勤服事之節豈太王¶
　遽有圖商之志且是時受辛未作商命未改太王方¶
　棄國於可禦之狄乃欲取天下於未亂之商豈不厚¶
　誣哉至如泰伯不過一亡公子採藥荆蠻而人心歸¶
<pb:KR2c0021_WYG_018-11a>¶
　之遂啓吳國假令因岐山之舊邦他日商周之際寧¶
　不足以朝諸侯而有天下則謂之以天下讓也其誰¶
　曰不然¶
　¶
　¶
　¶
　¶
　¶
<pb:KR2c0021_WYG_018-11b>¶
　¶
　¶
　¶
　¶
　¶
　¶
　¶
　繹史卷十八¶
