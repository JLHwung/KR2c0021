# -*- mode: mandoku-view; -*-
#+TITLE: 繹史
#+DATE: 2015-08-24 22:27:33.012451
#+PROPERTY: ID KR2c0021
#+PROPERTY: BASEEDITION WYG    
#+PROPERTY: JUAN 卷六
<pb:KR2c0021_WYG_006-1a>¶
欽定四庫全書¶
　繹史卷六　　　　　　靈壁縣知縣馬驌撰¶
　　少皥紀¶
漢書少昊帝考德曰清清者黄帝之子清陽也是其子¶
孫名摯立土生金故為金德天下號曰金天氏周□其¶
樂故易不載序於行(河圖大星如虹下流華渚女節意/感生白帝朱宣  宋符瑞志帝摯)¶
(少昊氏母曰女節見星如虹下流華渚既而夢接意感/生少昊  帝王世紀少昊帝名摯字青陽姬姓也即圖)¶
(讖所謂白帝朱宣者也/故稱少昊號金天氏)¶
<pb:KR2c0021_WYG_006-1b>¶
拾遺記少昊以金德王母曰皇娥處璇宮而夜織或乗¶
桴木而晝遊經歴窮桑滄茫之浦時有神童容貌絶俗¶
稱為白帝之子即太白之精降乎水際與皇娥讌戲奏¶
㛐姢之樂游漾㤀歸窮桑者西海之濱有孤桑之樹直¶
上千尋葉紅椹紫萬歲一實食之後天而老帝子與皇¶
娥泛於海上以桂枝為表結薰茅為旌刻玉為鳩置於¶
表端言鳩知四時之候故春秋傳曰司至是也今之相¶
風此之遺象也帝子與皇娥竝坐撫桐峯梓瑟皇娥倚¶
<pb:KR2c0021_WYG_006-2a>¶
瑟而清歌曰天清地曠浩茫茫萬象廻薄化無方洽天¶
蕩蕩望滄滄乗桴輕漾著日傍當其何所至窮桑心知¶
和樂說未央俗謂遊樂之處為桑中也白帝子答歌四¶
維八埏𦕈難極驅光逐影窮水域璇宮夜靜當軒織桐¶
峯文梓千尋直伐梓作器成琴瑟清歌流暢樂難極滄¶
湄海浦來棲息及皇娥生少昊號曰竆桑氏亦曰桑丘¶
氏(○帝子聖母而有桑中之戲清歌七/言乃見軒皇之世乎子年之妄極矣)¶
帝王世紀少昊帝是為𤣥囂降居江水有聖德邑于竆¶
<pb:KR2c0021_WYG_006-2b>¶
桑以登帝位都曲阜故或謂之窮桑(○公羊疏云依八/代記少昊十二而)¶
(冠/)¶
古史考少昊以金德王故號金天氏或曰宗師太皥之¶
道故曰少皥　少昊之樂曰九淵¶
漢書世經春秋昭公十七年郯子來朝傳曰昭子問少¶
昊氏鳥名何故對曰吾祖也我知之矣昔者黄帝氏以¶
雲紀故為雲師而雲名炎帝氏以火紀故為火師而火¶
名共工氏以水紀故為水師而水名太昊氏以龍紀故¶
<pb:KR2c0021_WYG_006-3a>¶
為龍師而龍名我髙祖少昊摰之立也鳯鳥適至故紀¶
於鳥為鳥師而鳥名言郯子據少昊受黄帝黄帝受炎¶
帝炎帝受共工共工受太昊故先言黄帝上及太昊稽¶
之於易炮犧神農黄帝相繼之世可知(宋符瑞志登帝/位有鳯凰之瑞)¶
(○杜氏左傳注云鳯鳥知天時故以名厯正之官𤣥鳥/以春分來秋分去伯趙以夏至鳴冬至止青鳥以立春)¶
(鳴立夏止丹鳥以立秋來立冬去上四鳥皆&KR1318;正之屬/宮祝鳩孝故為司徒主教民鴡鳩鷙而有别故為司馬)¶
(主法制鳴鳩平均故為司空平水土爽鳩鷙故為司宼/主盗賊鶻鳩春來冬去故為司事雉有五種西方曰鷷)¶
(雉東方曰鶅雉南方曰翟雉北方曰鵗雉伊洛之南曰/翬雉扈有九種春扈鳻鶞夏扈竊𤣥秋扈竊藍冬扈竊)¶
<pb:KR2c0021_WYG_006-3b>¶
(黄棘扈竊丹行扈唶唶霄扈嘖嘖桑扈竊脂老扈/鷃鷃以九扈為九農之號各隨其宜以教民事)¶
拾遺記少昊以主西方一號金天氏亦曰金竆氏時有¶
五鳯隨方之色集於帝庭因曰鳯鳥氏金鳴於山銀湧¶
於地或如龜蛇之狀乍似人鬼之形有水屈曲亦如龍¶
鳯之狀有山盤紆亦如屈龍之勢故有龍山龜山鳯水¶
之目也亦因以為姓末代為龍丘氏蛇丘氏¶
尸子少昊金天氏邑於窮桑日五色下照窮桑¶
田俅子少昊都于曲阜鞬鞮毛人獻其羽裘　赤燕一¶
<pb:KR2c0021_WYG_006-4a>¶
羽飛集少昊氏之户遺其丹書¶
帝王世紀在位百年而崩(○外紀在位八十四年壽百/歲  紀年或曰名清不居帝)¶
(位帥鳥師居西方以鳥紀官伐春秋命厯序少昊傳八/世  山海經少昊生倍伐倍  處緡淵  少昊生般般)¶
(是始為弓矢東有人一目當面中生一曰是威姓少昊/之子食黍    海之外大壑少昊之國少昊孺帝顓頊)¶
(於此棄/其琴瑟)¶
　史記本紀曰黄帝之子曰𤣥嚻是為青陽青陽降居¶
　江水不得在位是不然青陽與𤣥嚻皆黄帝之子非¶
　一人也青陽即少昊氏也少昊之居西方蓋在蚩尤¶
<pb:KR2c0021_WYG_006-4b>¶
　既滅之時其登帝位也乃在黄帝升遐之後何以明¶
　之周書曰帝執蚩尤殺之于中冀乃命少昊請司馬¶
　鳥師以正五帝之官故名曰質質即少昊之名摯是¶
　也摯有盛德嗣位為帝都于曲阜曲阜非西方也明¶
　矣紀年曰少昊不居帝位帥鳥師居西方以鳥紀官¶
　是又不然命官天子之事也方少昊之宅西所任者¶
　侯伯之職所司者一方之治及其立為帝也鳯鳥適¶
　至始因之以紀官使少昊而終於西方將已亦在雲¶
<pb:KR2c0021_WYG_006-5a>¶
　師雲名之列又何由鳩雉扈農設官備物哉周書所¶
　稱亦未可盡據矣古史考曰宗師太昊之道故曰少¶
　昊是又不然少昊其初立國之名也猶堯之為唐舜¶
　之為虞三代之為夏商周皆先有其號及有天下因¶
　而不改豈其黄帝之子作述一堂乃近舎軒后之法¶
　逺修戲皇之道哉問者曰少昊之為帝信矣然則五¶
　帝徳何以不載曰帝德因宰我之問而及之也少昊¶
　纘緒承家德協黄帝是以宰我未問孔子亦不言非¶
<pb:KR2c0021_WYG_006-5b>¶
　謂其不帝也然則繫辭何以不序曰易序伏羲氏以¶
　來制作之君少昊顓頊帝嚳皆無所制作故統言黄¶
　帝堯舜略不備舉非謂其皆不帝也史見𤣥嚻之降¶
　處江水也則以為青陽不帝紀年見少昊之以鳥名¶
　官也則以為帥鳥師居西方世紀見少昊為金行之¶
　帝也則以為𤣥嚻自江水登帝位是皆怳忽不得其¶
　實故備論焉以為五帝之首¶
　繹史卷六¶
