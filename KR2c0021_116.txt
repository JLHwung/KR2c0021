# -*- mode: mandoku-view; -*-
#+TITLE: 繹史
#+DATE: 2015-08-24 22:27:35.694206
#+PROPERTY: ID KR2c0021
#+PROPERTY: BASEEDITION WYG    
#+PROPERTY: JUAN 卷一百十六
<pb:KR2c0021_WYG_116-1a>¶
欽定四庫全書¶
　繹史卷一百十六　　　靈壁縣知縣馬驌撰¶
　　齊田忌孫臏破魏¶
戰國策魏王欲攻邯鄲季良聞之中道而反衣焦不申¶
頭塵不去徃見王曰今者臣來見人於大行方北面而¶
持其駕告臣曰我欲之楚臣曰君之楚將奚為北面曰¶
吾馬良臣曰馬雖良此非楚之路也曰吾用多臣曰用¶
雖多此非楚路也曰吾御者善此數者愈善而離楚愈¶
<pb:KR2c0021_WYG_116-1b>¶
逺耳今王動欲成霸王舉欲信於天下恃王之國大兵¶
之精鋭而攻邯鄲以廣地尊名王之動愈數而離王愈¶
逺耳猶至楚而北行也(○莊子音義曰楚宣王朝諸侯/魯恭公後至而酒薄宣王怒欲)¶
(辱之恭公不受命乃曰我周公之𦙍長於諸侯行天子/禮樂勲在周室我送酒已失禮方責其薄無乃太甚遂)¶
(不辭而還宣王怒乃發兵與齊攻魯梁恵王常欲擊趙/而畏楚救楚以魯為事故梁得圍邯鄲言事相由也許)¶
(慎注淮南云楚㑹諸侯魯趙侯獻酒於楚王魯酒薄而/趙酒厚楚之主酒吏求酒於趙趙不與吏怒乃以趙厚)¶
(酒易魯薄酒奏之楚王/以趙酒薄故圍邯鄲也)¶
史記魏恵王十七年圍趙邯鄲十八年拔邯鄲趙請救¶
<pb:KR2c0021_WYG_116-2a>¶
於齊齊使田忌孫臏救趙敗魏桂陵　趙成侯二十一¶
年魏圍我邯鄲二十二年魏恵王抜我邯鄲齊亦敗魏¶
於桂陵　齊威王二十六年魏恵王圍邯鄲趙求救於¶
齊齊威王召大臣而謀曰救趙孰與勿救騶忌子曰不¶
如勿救段于朋曰不救則不義且不利威王曰何也對¶
曰夫魏氏并邯鄲其於齊何利哉且夫救趙而軍其郊¶
是趙不伐而魏全也故不如南攻襄陵以敝魏邯鄲拔¶
而乘魏之敝威王從其計其後成侯騶忌與田忌不善¶
<pb:KR2c0021_WYG_116-2b>¶
公孫閲謂成侯忌曰公何不謀伐魏田忌必將戰勝有¶
功則公之謀中也戰不勝非前死則後北而命在公矣¶
於是成侯言威王使田忌南攻襄陵十月邯鄲拔齊因¶
起兵撃魏大敗之桂陵於是齊最彊於諸侯自稱為王¶
以令天下　孫臏嘗與龐涓俱學兵法龐涓既事魏得¶
為恵王將軍而自以為能不及孫臏乃隂使召孫臏臏¶
至龐涓恐其賢於己疾之則以法刑斷其兩足而黥之¶
欲隱勿見齊使者如梁孫臏以刑徒隂見説齊使齊使¶
<pb:KR2c0021_WYG_116-3a>¶
以為竒竊載與之齊齊將田忌善而客待之忌數與齊¶
諸公子馳逐重射孫子見其馬足不甚相逺馬有上中¶
下輩於是孫子謂田忌曰君第重射臣能令君勝田忌¶
信然之與王及諸公子逐射千金及臨質孫子曰今以¶
君之下駟與彼上駟取君上駟與彼中駟取君中駟與¶
彼下駟既馳三輩畢而田忌一不勝而再勝䘚得王千¶
金於是忌進孫子於威王威王問兵法遂以為師其後¶
魏伐趙趙急請救於齊齊威王欲將孫臏臏辭謝曰刑¶
<pb:KR2c0021_WYG_116-3b>¶
餘之人不可於是乃以田忌為將而孫子為師居輜車¶
中坐為計謀田忌欲引兵之趙孫子曰夫解雜亂紛糾¶
者不控拳救鬭者不摶撠批亢擣虛形格勢禁則自為¶
解耳今梁趙相攻輕兵鋭䘚必竭於外老弱罷於内君¶
不若引兵疾走大梁據其街路衝其方虛彼必釋趙而¶
自救是我一舉解趙之圍而收弊於魏也田忌從之魏¶
果去邯鄲與齊戰於桂陵大破梁軍¶
戰國策邯鄲之難昭奚恤謂楚王曰王不如無救趙而¶
<pb:KR2c0021_WYG_116-4a>¶
以强魏魏强其割趙必深矣趙不能聽則必堅守是兩¶
敝也景舍曰不然昭奚恤不知也夫魏之攻趙也恐楚¶
之攻其後也今不救趙趙有亡形而魏無楚憂是楚魏¶
共趙也害必深矣何以兩敝也且魏令兵以割趙趙見¶
亡形而有楚之不救己也必與魏合而以謀楚故王不¶
如少出兵以為趙援趙恃楚勁必與魏戰魏怒於趙之¶
勁而見楚救之不足畏也必不釋趙趙魏相敝而齊秦¶
應楚則魏可破也楚因使景舍起兵救趙邯鄲拔楚取¶
<pb:KR2c0021_WYG_116-4b>¶
睢濊之閒　梁王伐邯鄲而徴師於宋宋君使使者請¶
於趙王曰夫梁兵勁而權重今徴師於敝邑敝邑不從¶
則恐危社稷若扶梁伐趙以害趙國則寡人不忍也願¶
王之有以命敝邑趙王曰然夫宋之不如梁也寡人知¶
之矣弱趙以强梁宋必不利也則吾何以告子而可乎¶
使者曰臣請受邊城徐其攻而留其日以待下吏之有¶
城而已趙王曰善宋人因遂舉兵入趙境而圍一城焉¶
梁王甚説曰宋人助我攻矣趙王亦曰宋人止於此矣¶
<pb:KR2c0021_WYG_116-5a>¶
故兵退難解徳施於梁而無怨於趙故名有所加而實¶
有所歸(吕氏春秋唐尚敵年為史其故人唐尚願之以/謂唐尚唐尚曰吾非不得為史也羞而不為也)¶
(其故人不信也及魏圍邯鄲唐尚説魏王而解之圍以/與伯陽其故人乃信其羞為史也居有閒其故人為其)¶
(兄請唐尚曰魏君死吾將汝兄以/代之其故人反興再拜以信之)¶
史記魏恵王十九年諸侯圍我襄陵二十年歸趙邯鄲¶
與盟漳水上(已上桂/陵之戰)　齊威王三十三年殺其大夫牟¶
辛三十五年公孫閲又謂成侯忌曰公何不令人操十¶
金卜於市曰我田忌之人也吾三戰而三勝聲威天下¶
<pb:KR2c0021_WYG_116-5b>¶
欲為大事亦吉乎不吉乎卜者出因令人捕為之卜者¶
驗其辭於王之所田忌聞之因遂率其徒襲攻臨淄求¶
成侯不勝而奔(○按戰國䇿田忌既敗魏于馬陵因被/購不得入齊乃出奔楚與史不同也見)¶
(後/)三十六年威王䘚子宣王辟疆立宣王二年魏伐趙¶
趙與韓親共撃魏趙不利戰於南梁宣王召田忌復故¶
位(○按南梁之難戰國䇿稱田侯在威王時猶/未稱王也史紀齊威宣之年皆誤説見後)¶
戰國䇿魏恵王起境内衆將太子申而攻齊客謂公子¶
理之𫝊曰何不令公子泣王太后止太子之行事成則¶
<pb:KR2c0021_WYG_116-6a>¶
樹徳不成則為王矣太子年少不習於兵田盼宿將也¶
而孫子善用兵戰必不勝不勝必禽公子爭之於王王¶
聽公子公子必封不聽公子太子必敗敗公子必立立¶
必為王也　魏太子自將過宋外黄外黄徐子曰臣有¶
百戰百勝之術太子能聽臣乎太子曰願聞之客曰固¶
願効之今太子自將攻齊大勝并莒則富不過有魏而¶
貴不益為王若戰不勝則萬世無魏此臣之百戰百勝¶
之術也太子曰諾請必從公之言而還客曰太子雖欲¶
<pb:KR2c0021_WYG_116-6b>¶
還不得矣彼利太子之戰攻而欲滿其意者衆太子雖¶
欲還恐不得矣太子上車請還其御曰將出而還與北¶
同不如遂行遂行與齊人戰而死䘚不得魏(史記客曰/太子雖欲)¶
(還不得矣彼勸太子戰攻/欲啜汁者衆○啜汁字妙)　南梁之難韓氏請救於齊¶
田侯召大臣而謀曰早救之孰與晚救之便張丏對曰¶
晚救之韓且折而入於魏不如早救之田臣思曰不可¶
夫韓魏之兵未敝而我救之我代韓而受魏之兵顧反¶
聽命於韓也且夫魏有破韓之志韓見且亡必東愬於¶
<pb:KR2c0021_WYG_116-7a>¶
齊我因隂結韓之親而晚承魏之敝則國可重利可得¶
名可尊矣田侯曰善乃隂告韓使者而遣之韓自以有¶
齊國五戰五不勝東愬於齊齊因起兵撃魏大破之馬¶
陵魏破韓弱韓魏之君因田嬰北面而朝田侯(史記韓/氏請救)¶
(於齊宣王召大臣而謀曰蚤救孰與晚救騶忌子曰不/如勿救田忌曰弗救則韓且折而入於魏不如蚤救之)¶
(孫子曰夫韓魏之兵未弊而救之是吾代韓受魏之兵/顧反聽命於韓也且魏有破國之志韓見亡必東面而)¶
(愬於齊矣吾因深結韓之親而晚承魏之弊則可重利/而得尊名也宣王曰善乃隂告諱之使者而遣之諱因)¶
(恃齊五戰不勝而東委國於齊齊因起兵使田忌田嬰/將孫子為師救韓趙以撃魏大敗之馬陵殺其將龎涓)¶
<pb:KR2c0021_WYG_116-7b>¶
(虜魏太子申其後三晉之王皆因田嬰朝齊王於博望/盟而去○宜在齊威王時人名亦與䇿異  紀年齊威)¶
(王十四年田盼/伐梁戰馬陵)¶
史記魏與趙攻韓韓告急於齊齊使田忌將而徃直走¶
大梁魏將龎涓聞之去韓而歸齊軍既已過而西矣孫¶
子謂田忌曰彼三晉之兵素悍勇而輕齊齊號為怯善¶
戰者因其勢而利導之兵法百里而趣利者蹶上將五¶
十里而趣利者軍半至使齊軍入魏地為十萬竈眀日¶
為五萬竈又眀日為三萬竈龎涓行三日大喜曰吾固¶
<pb:KR2c0021_WYG_116-8a>¶
知齊軍怯入吾地三日士䘚亡者過半矣乃棄其歩軍¶
與其輕鋭倍日并行逐之孫子度其行暮當至馬陵馬¶
陵道狹而旁多阻隘可伏兵乃斫大樹白而書之曰龎¶
涓死於此樹之下於是令齊軍善射者萬弩夾道而伏¶
期曰暮見火舉而俱發龎涓果夜至斫木下見白書乃¶
鑽火燭之讀其書未畢齊軍萬弩俱發魏軍大亂相失¶
龎涓自知智窮兵敗乃自剄曰遂成豎子之名齊因乘¶
勝盡破其軍虜魏太子申以歸孫臏以此名顯天下世¶
<pb:KR2c0021_WYG_116-8b>¶
𫝊其兵法(漢書兵權謀齊孫子/八十九篇圖四卷)¶
戰國策成侯鄒忌為齊相田忌為將不相説公孫閈謂¶
鄒忌曰公何不為王謀伐魏勝則是君之謀也君可以¶
有功戰不勝田忌不進戰而不死曲撓而誅鄒忌以為¶
然乃説王而使田忌伐魏田忌三戰三勝鄒忌以告公¶
孫閈公孫閈乃使人操十金而徃卜於市曰我田忌之¶
人也吾三戰而三勝聲威天下欲為大事亦吉否卜者¶
出因令人捕為人卜者亦驗其辭於王前田忌遂走(○/史)¶
<pb:KR2c0021_WYG_116-9a>¶
(忌走在桂陵戰後宣/王召之復位與此異)　田忌為齊將係梁太子申禽龎¶
涓孫子謂田忌曰將軍可以為大事乎田忌曰奈何孫¶
子曰將軍無解兵而入齊使彼罷敝於先弱守於主主¶
者循軼之途也轄撃摩車而相過使彼罷敝先弱守於¶
主必一而當十十而當百百而當千然後背泰山左濟¶
右天唐軍重踵髙宛使輕車鋭騎衝雍門若是則齊君¶
可正而成侯可走不然則將軍不得入於齊矣田忌不¶
聽果不入齊¶
<pb:KR2c0021_WYG_116-9b>¶
說苑田忌去齊奔楚楚王郊迎至舍問曰楚萬乘之國¶
也齊亦萬乘之國也常欲相并為之奈何對曰易知耳¶
齊使申孺將則楚發五萬人使上將軍將之至禽將軍¶
首而反耳齊使田居將則楚發二十萬人使上將軍將¶
之分别而相去也齊使眄子將楚發四封之内王自出¶
將而忌從相國上將軍為左右司馬如是則王僅得存¶
耳於是齊使申孺將楚發五萬人使上將軍至擒將軍¶
首反於是齊王忿然乃更使眄子將楚悉發四封之内¶
<pb:KR2c0021_WYG_116-10a>¶
王自出將田忌從相國上將軍為左右司馬益王車屬¶
九乘僅得免耳至舍王北面正領齊袪問曰先生何知¶
之早也田忌曰申孺為人侮賢者而輕不肖者賢不肖¶
者俱不為用是以亡也田居為人尊賢者而賤不肖者¶
賢者負任不肖者退是以分别而相去也眄子之為人¶
也尊賢者而愛不肖者賢不肖俱負任是以王僅得存¶
耳¶
戰國策田忌亡齊而之楚鄒忌代之相齊恐田忌欲以¶
<pb:KR2c0021_WYG_116-10b>¶
楚權復於齊杜赫曰臣請為留楚謂楚王曰鄒忌所以¶
不善楚者恐田忌之以楚權復於齊也王不如封田忌¶
於江南以示忌之不返齊也鄒忌必以齊厚事楚田忌¶
亡人也而得封必徳王若復於齊必以齊事楚此用二¶
忌之道也楚果封之於江南(已上馬/陵之戰)　齊魏戰於馬陵¶
齊大勝魏殺太子申覆十萬之軍魏王召恵施而告之¶
曰夫齊寡人之讎也怨之至死不忘國雖小吾常欲悉¶
起兵而攻之何如對曰不可臣聞之王者得度而霸者¶
<pb:KR2c0021_WYG_116-11a>¶
知計今王所以告臣者疏於度而逺於計王固先屬怨¶
於趙而後與齊戰今戰不勝國無守戰之備王又欲悉¶
起而攻齊此非臣之所謂也王若欲報齊乎則不如因¶
變服折節而朝齊楚王必怒矣王游人而合其鬭則楚¶
必伐齊以休楚而伐罷齊則必為楚禽矣是王以楚毁¶
齊也魏王曰善乃使人報於齊願臣畜而朝田嬰許諾¶
張丑曰不可戰不勝魏而得朝禮與魏和而下楚此可¶
以大勝也今戰勝魏覆十萬之軍而禽太子申臣萬乘¶
<pb:KR2c0021_WYG_116-11b>¶
之魏而甲秦楚此其暴戾定矣且楚王之為人也好用¶
兵而甚務名終為齊患者必楚也田嬰不聴遂内魏王¶
而與之竝朝齊候再三趙氏醜之楚王怒自將而伐齊¶
趙應之大敗齊於徐州　徐州之役犀首謂梁王曰何¶
不陽與齊而隂結於楚二國恃王必戰齊戰勝楚而與¶
乘之必取方城之外楚戰勝齊而與乘之是太子之讎¶
報矣¶
史記齊孟嘗君父田嬰欺楚楚威王伐齊敗之於徐州¶
<pb:KR2c0021_WYG_116-12a>¶
而令齊必逐田嬰田嬰恐張丑偽謂楚王曰王所以戰¶
勝於徐州者田盼子不用也盼子者有功於國而百姓¶
為之用嬰子弗善而用申紀申紀者大臣不附百姓不¶
為用故王勝之也今王逐嬰子嬰子逐盼子必用矣復¶
搏其士䘚以與王遇必不便於王矣楚王因弗逐也¶
戰國策楚將伐齊魯親之齊王患之張丐曰臣請令魯¶
中立乃為齊見魯君魯君曰齊王懼乎曰非臣所知也¶
臣來弔足下魯君曰何弔乎曰君之謀過矣君不與勝¶
<pb:KR2c0021_WYG_116-12b>¶
者而與不勝者何故也魯君曰子以齊楚為孰勝哉對¶
曰鬼且不知也然則子何以弔寡人曰齊楚之權敵也¶
不用有魯與無魯足下豈如全衆而合二國之後哉楚¶
大勝齊其良士選䘚必殪其餘兵足以待天下齊為勝¶
其良士選䘚亦殪而君以魯衆合戰勝後此其為徳也¶
亦大矣其見恩徳也亦甚大矣魯君以為然乃退師¶
齊楚構難宋請中立齊急宋宋許之子象為楚謂宋王¶
曰楚以緩失宋將法齊之急也齊以急得宋後將常急¶
<pb:KR2c0021_WYG_116-13a>¶
矣是從齊而攻楚之未必利也齊戰勝楚勢必危宋不¶
勝是以弱宋干强楚也而令兩萬乘之國常以急求所¶
欲國必危矣(已上徐/州之役)¶
　¶
　¶
　¶
　¶
　¶
<pb:KR2c0021_WYG_116-13b>¶
　¶
　¶
　¶
　¶
　¶
　¶
　¶
　繹史卷一百十六¶
