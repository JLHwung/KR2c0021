# -*- mode: mandoku-view; -*-
#+TITLE: 繹史
#+DATE: 2015-08-24 22:27:33.584579
#+PROPERTY: ID KR2c0021
#+PROPERTY: BASEEDITION WYG    
#+PROPERTY: JUAN 卷三十
<pb:KR2c0021_WYG_030-1a>¶
欽定四庫全書¶
　繹史卷三十　　　　　靈壁縣知縣馬驌撰¶
　　周室東遷¶
國語幽王三年西周三川皆震伯陽父曰周將亡矣夫¶
天地之氣不失其序若過其序民之亂也陽伏而不能¶
出隂遁而不能烝於是有地震今三川實震是陽失其¶
所而鎮隂也陽失而在隂川源必塞夫水土演而民用¶
也水土無演民乏財用不亡何待昔伊洛竭而夏亡河¶
<pb:KR2c0021_WYG_030-1b>¶
竭而商亡今周徳若二代之季矣其川源又塞塞必竭¶
夫國必依山川山崩川竭亡之徴也川竭山必崩若國¶
亡不過十年數之紀也夫天之所棄不過其紀是嵗也¶
三川竭岐山崩十一年幽王乃滅周乃東遷(○史記/在二年)¶
史記三年幽王嬖愛襃姒襃姒生子伯服幽王欲廢太¶
子太子母申侯女而為后後幽王得襃姒愛之欲廢申¶
后并去太子宜臼以襃姒為后以伯服為太子周太史¶
伯陽讀史記曰周亡矣昔自夏后氏之衰也有二神龍¶
<pb:KR2c0021_WYG_030-2a>¶
止於夏帝庭而言曰余襃之二君夏帝卜殺之與去之¶
與止之莫吉卜請其漦而藏之乃吉於是布幣而䇿告¶
之龍亡而漦在櫝而去之夏亡傳此器殷殷亡又傳此¶
器周比三代莫敢發之至厲王之末發而觀之漦流于¶
庭不可除厲王使婦人裸而譟之漦化為𤣥黿以入王¶
後宮後宮之童妾既齓而遭之既筓而孕無夫而生子¶
懼而棄之宣王之時童女謡曰檿弧箕服實亡周國於¶
是宣王聞之有夫婦賣是器者宣王使執而戮之逃於¶
<pb:KR2c0021_WYG_030-2b>¶
道而見郷者後宮童妾所棄妖子出於路者聞其亱啼¶
哀而收之夫婦遂亡奔於襃襃人有罪請入童妾所棄¶
女子者於王以贖罪棄女子出於襃是為襃姒當幽王¶
三年王之後宮見而愛之生子伯服竟廢申后及太子¶
以襃姒為后伯服為太子太史伯陽曰禍成矣無可奈¶
何(○幽王在位十一年國語之文可據也史記三年王/愛襃姒因終言廢申后易太子以至於亡而皆無年)¶
(不知申后之廢果在何年也前編在五年綱目在九年/皆無據今並不取  古文瑣語幽王将殺太子宜臼立)¶
(伯服釋虎將執之宜/臼叱之虎弭耳而伏)¶
<pb:KR2c0021_WYG_030-3a>¶
詩白華菅兮白茅束兮之子之逺俾我獨兮英英白雲¶
露彼菅茅天歩艱難之子不猶滮池北流浸彼稻田嘯¶
歌傷懐念彼碩人樵彼桑薪卬烘于煁維彼碩人實勞¶
我心鼓鐘于宮聲聞于外念子懆懆視我邁邁有鶖在¶
梁有鶴在林維彼碩人實勞我心鴛鴦在梁戢其左翼¶
之子無良二三其徳有扁斯石履之卑兮之子之逺俾¶
我疷兮(詩序白華周人刺幽后也幽王取申女以為后/又得襃姒而黜申后故下國化之以妾為妻以)¶
(孽代宗而王弗能治/周人為之作是詩也)　弁彼鸒斯歸飛提提民莫不榖¶
<pb:KR2c0021_WYG_030-3b>¶
我獨于罹何辜于天我罪伊何心之憂矣云如之何踧¶
踧周道鞠為茂草我心憂傷惄焉如𢷬假寐永歎維憂¶
用老心之憂矣疢如疾首維桑與梓必恭敬止靡瞻匪¶
父靡依匪母不屬于毛不離于裏天之生我我辰安在¶
菀彼栁斯鳴蜩嘒嘒有漼者淵萑葦淠淠譬彼舟流不¶
知所届心之憂矣不遑假寐鹿斯之奔維足伎伎雉之¶
朝雊尚求其雌譬彼壊木疾用無枝心之憂矣寧莫之¶
知相彼投兔尚或先之行有死人尚或墐之君子秉心¶
<pb:KR2c0021_WYG_030-4a>¶
維其忍之心之憂矣涕既隕之君子信讒如或醻之君¶
子不惠不舒究之伐木掎矣析薪杝矣舎彼有罪予之¶
佗矣莫髙匪山莫浚匪泉君子無易由言耳屬于垣無¶
逝我梁無發我笱我躬不閲遑恤我後(詩序小弁大夫/刺幽王也太子)¶
(之傅/作焉)¶
列女傳幽王惑於襃姒出入與之同乗不恤國事驅馳¶
弋獵不時以適襃姒之意飲酒沈湎倡優在前以亱繼¶
晝忠諫者誅唯襃姒言是從上下相諛百姓乖離(後漢/書幽)¶
<pb:KR2c0021_WYG_030-4b>¶
(王命伯士伐六濟之/戎軍敗伯士死焉)¶
詩正月繁霜我心憂傷民之訛言亦孔之將念我獨兮¶
憂心京京哀我小心癙憂以痒父母生我胡俾我瘉不¶
自我先不自我後好言自口莠言自口憂心愈愈是以¶
有侮憂心惸惸念我無禄民之無辜并其臣僕哀我人¶
斯于何從禄瞻烏爰止于誰之屋瞻彼中林侯薪侯蒸¶
民今方殆視天夢夢既克有定靡人弗勝有皇上帝伊¶
誰云憎謂山蓋卑為岡為陵民之訛言寕莫之懲召彼¶
<pb:KR2c0021_WYG_030-5a>¶
故老訊之占夢具曰予聖誰知烏之雌雄謂天蓋髙不¶
敢不局謂地蓋厚不敢不蹐維號斯言有倫有脊哀今¶
之人胡為虺蜴瞻彼阪田有菀其特天之扤我如不我¶
克彼求我則如不我得執我仇仇亦不我力心之憂矣¶
如或結之今兹之正胡然厲矣燎之方揚寧或滅之赫¶
赫宗周襃姒烕之終其永懐又窘隂雨其車既載乃棄¶
爾輔載輸爾載將伯助予無棄爾輔員于爾輻屢顧爾¶
僕不輸爾載終踰絶險曾是不意魚在于沼亦匪克樂¶
<pb:KR2c0021_WYG_030-5b>¶
潛雖伏矣亦孔之炤憂心慘慘念國之為虐彼有㫖酒¶
又有嘉殽洽比其隣昏姻孔云念我獨兮憂心慇慇佌¶
佌彼有屋䔩䔩方有榖民今之無禄天夭是㭬哿矣富¶
人哀此惸獨(詩序正月大夫刺幽王也○毛傳襃姒烕/之詩人知其必烕周也朱子曰或曰此東)¶
(遷後詩未能/必其然否)　瞻卬昊天則不我惠孔塡不寧降此大¶
厲邦靡有定士民其瘵蟊賊蟊疾靡有夷届罪罟不收¶
靡有夷瘳人有土田女反有之人有民人女覆奪之此¶
宜無罪女反收之彼宜有罪女覆説之哲夫成城哲婦¶
<pb:KR2c0021_WYG_030-6a>¶
傾城懿厥哲婦為梟為鴟婦有長舌維厲之階亂匪降¶
自天生自婦人匪教匪誨時維婦寺鞫人忮忒譖始竟¶
背豈曰不極伊胡為慝如賈三倍君子是識婦無公事¶
休其蠶織天何以刺何神不富舍爾介狄維予胥忌不¶
弔不祥威儀不類人之云亡邦國殄瘁天之降罔維其¶
優矣人之云亡心之憂矣天之降罔維其幾矣人之云¶
亡心之悲矣觱沸檻泉維其深矣心之憂矣寧自今矣¶
不自我先不自我後藐藐昊天無不克鞏無忝皇祖式¶
<pb:KR2c0021_WYG_030-6b>¶
救爾後(詩序瞻卬凡伯/刺幽王大壊也)　十月之交朔日辛卯日有食¶
之亦孔之醜彼月而微此日而微今此下民亦孔之哀¶
日月告凶不用其行四國無政不用其良彼月而食則¶
維其常此日而食于何不臧㷸&KR0974;震電不寧不令百川¶
沸騰山冢崒崩髙岸為谷深谷為陵哀今之人胡憯莫¶
懲皇父卿士番維司徒家伯冢宰仲允膳夫棸子内史¶
蹶維趣馬楀維師氏豔妻煽方處抑此皇父豈曰不時¶
胡為我作不即我謀徹我牆屋田䘚汙萊曰予不戕禮¶
<pb:KR2c0021_WYG_030-7a>¶
則然矣皇父孔聖作都于向擇三有事亶侯多藏不憗¶
遺一老俾守我王擇有車馬以居徂向黽勉從事不敢¶
告勞無罪無辜讒口囂囂下民之孼匪降自天噂沓背¶
憎職競由人悠悠我里亦孔之痗四方有羡我獨居憂¶
民莫不逸我獨不敢休天命不徹我不敢傚我友自逸¶
(詩序十月之交大夫刺幽王也○前編及綱目俱云幽/王六年冬十月朔日有食之  魯詩小雅十月之交言)¶
(厲王無道内寵熾盛政化失理故致災異○鄭譜以十/月為厲王詩箋云幽王時司徒鄭桓公非番也然此詩)¶
(在六年而鄭桓公為司/徒在八年鄭説非是)　節彼南山維石巖巖赫赫師¶
<pb:KR2c0021_WYG_030-7b>¶
尹民具爾瞻憂心如惔不敢戲談國既卒斬何用不監¶
節彼南山有實其猗赫赫師尹不平謂何天方薦瘥喪¶
亂𢎞多民言無嘉憯莫懲嗟尹氏大師維周之氐秉國¶
之均四方是維天子是毗俾民不迷不弔昊天不宜空¶
我師弗躬弗親庻民弗信弗問弗仕勿罔君子式夷式¶
已無小人殆瑣瑣姻亞則無膴仕昊天不傭降此鞠訩¶
昊天不惠降此大戾君子如届俾民心闋君子如夷惡¶
怒是違不弔昊天亂靡有定式月斯生俾民不寧憂心¶
<pb:KR2c0021_WYG_030-8a>¶
如酲誰秉國成不自為政卒勞百姓駕彼四牡四牡項¶
領我瞻四方蹙蹙靡所騁方茂爾惡相爾矛矣既夷既¶
懌如相醻矣昊天不平我王不寕不懲其心覆怨其正¶
家父作誦以究王訩式訛爾心以畜萬邦(詩序節南山/家父刺幽王)¶
(也○朱子言序以為幽王之詩其時世不足信姑闕焉/可也  錄異記周時尹氏貴盛數代不别食口數千嘗)¶
(遇飢荒羅鼎鑊作糜之聲聞數十里中臨食失三/十人入鑊中墾取鑊底糜鑊深大故人不見也)　浩¶
浩昊天不駿其德降喪饑饉斬伐四國旻天疾威弗慮¶
弗圖舎彼有罪既伏其辜若此無罪淪胥以鋪周宗既¶
<pb:KR2c0021_WYG_030-8b>¶
滅靡所止戾正大夫離居莫知我勩三事大夫莫肯夙¶
夜邦君諸侯莫肯朝夕庶曰式臧覆出為惡如何昊天¶
辟言不信如彼行邁則靡所臻凡百君子各敬爾身胡¶
不相畏不畏于天戎成不退饑成不遂曾我暬御憯憯¶
日瘁凡百君子莫肯用訊聼言則答譖言則退哀㦲不¶
能言匪舌是出維躬是瘁哿矣能言巧言如流俾躬處¶
休維曰于仕孔棘且殆云不可使得罪于天子亦云可¶
使怨及朋友謂爾遷于王都曰予未有室家鼠思泣血¶
<pb:KR2c0021_WYG_030-9a>¶
無言不疾昔爾出居誰從作爾室(詩序雨無正大夫刺/幽王也雨自上下者)¶
(也衆多如雨而非所以為政也○朱子曰序無義理此/饑饉之後羣臣離散其不去者作詩以責去者故推夲)¶
(而言雨韓詩序雨無極正大夫刺幽王也○韓詩篇/首有  無其極傷我稼穡八字鄭譜云當為刺厲王)¶
旻天疾威天篤降喪瘨我饑饉民卒流亡我居圉卒荒¶
天降罪罟蟊賊内訌昏椓靡共潰潰囘遹實靖夷我邦¶
臯臯訿訿曾不知其玷兢兢業業孔瑱不寧我位孔貶¶
如彼嵗旱草不潰茂如彼棲苴我相此邦無不潰止維¶
昔之富不如時維今之疚不如兹彼疏斯粺胡不自替¶
<pb:KR2c0021_WYG_030-9b>¶
職兄斯引池之竭矣不云自頻泉之竭矣不云自中溥¶
斯害矣職兄斯𢎞不烖我躬昔先王受命有如召公日¶
辟國百里今也日蹙國百里於乎哀㦲維今之人不尚¶
有舊(詩序召旻凡伯刺幽王大壊也旻/閔也閔天下無如召公之臣也)　旻天疾威敷¶
於下土謀猶囘遹何日斯沮謀臧不從不臧覆用我視¶
謀猶亦孔之卭潝潝訿訿亦孔之哀謀之其臧則具是¶
違謀之不臧則具是依我視謀猶伊于胡底我龜既厭¶
不我告猶謀夫孔多是用不集發言盈庭誰敢執其咎¶
<pb:KR2c0021_WYG_030-10a>¶
如匪行邁謀是用不得于道哀哉為猶匪先民是程匪¶
大猶是經維邇言是聼維邇言是爭如彼築室于道謀¶
是用不潰于成國雖靡止或聖或否民雖靡膴或哲或¶
謀或肅或艾如彼流泉無淪胥以敗不敢暴虎不敢馮¶
河人知其一莫知其他戰戰兢兢如臨深淵如履薄冰¶
(詩序小旻大夫刺幽王也/○鄭云亦當為刺厲王)　宛彼鳴鳩翰飛戾天我心¶
憂傷念昔先人明發不寐有懐二人人之齊聖飲酒溫¶
克彼昏不知壹醉日富各敬爾儀天命不又中原有菽¶
<pb:KR2c0021_WYG_030-10b>¶
庶民采之螟蛉有子蜾蠃負之教誨爾子式榖似之題¶
彼脊令載飛載鳴我日斯邁而月斯征夙興夜寐無忝¶
爾所生交交桑扈率場啄粟哀我塡寡宜岸宜獄握粟¶
出卜自何能榖溫溫恭人如集于木惴惴小心如臨于¶
谷戰戰兢兢如履薄冰(詩序小宛大夫刺幽王也○朱/子云此大夫遭亂兄弟相戒免)¶
(禍之詩鄭云亦當為刺厲王按鄭譜以十月之交雨無/正小旻小宛四篇為厲王時詩獨與小序異歐陽辯其)¶
(誤詳見/夲義)　悠悠昊天曰父母且無罪無辜亂如此憮昊¶
天已威予慎無罪昊天㤗憮予慎無辜亂之初生僭始¶
<pb:KR2c0021_WYG_030-11a>¶
既涵亂之又生君子信讒君子如怒亂庶遄沮君子如¶
祉亂庶遄已君子屢盟亂是用長君子信盜亂是用暴¶
盗言孔甘亂是用餤匪其止共惟王之卭奕奕寝廟君¶
子作之秩秩大猷聖人莫之他人有心予忖度之躍躍¶
毚兔遇犬獲之荏染柔木君子樹之往來行言心焉數¶
之蛇蛇碩言出自口矣巧言如簧顔之厚矣彼何人斯¶
居河之麋無拳無勇職為亂階既㣲且尰爾勇伊何為¶
猶将多爾居徒㡬何(詩序巧言刺幽王也大夫傷於讒/故作是詩也  韓詩章句趯趯毚)¶
<pb:KR2c0021_WYG_030-11b>¶
(兔趯趯徃來貌謂狡兔數徃/來逃匿其跡有時遇犬得之)　彼何人斯其心孔艱胡¶
逝我梁不入我門伊誰云從維暴之云二人從行誰為¶
此禍胡逝我梁不入唁我始者不如今云不我可彼何¶
人斯胡逝我陳我聞其聲不見其身不愧于人不畏于¶
天彼何人斯其為飄風胡不自北胡不自南胡逝我梁¶
祗攪我心爾之安行亦不遑舍爾之亟行遑脂爾車壹¶
者之來云何其盱爾還而入我心易也還而不入否難¶
知也壹者之來俾我祗也伯氏吹壎仲氏吹箎及爾如¶
<pb:KR2c0021_WYG_030-12a>¶
貫諒不我知出此三物以詛爾斯為鬼為蜮則不可得¶
有靦面目視人罔極作此好歌以極反側(詩序何人斯/蘓公刺暴公)¶
(也暴公為卿士而譖蘓公焉故蘓公作是詩而絶之尚/世夲暴辛公作塤蘓成公作箎  古史考古有塤箎)¶
(矣幽王時二公/特善其事耳)　萋兮斐兮成是貝錦彼譖人者亦已¶
大甚哆兮侈兮成是南箕彼譖人者誰適與謀緝緝翩¶
翩謀欲譖人慎爾言也謂爾不信捷捷幡幡謀欲譖言¶
豈不爾受既其女遷驕人好好勞人草草蒼天蒼天視¶
彼驕人矜此勞人彼譖人者誰適與謀取彼譖人投畀¶
<pb:KR2c0021_WYG_030-12b>¶
豺虎豺虎不食投畀有北有北不受投畀有昊楊園之¶
道猗于畝丘寺人孟子作為此詩凡百君子敬而聼之¶
(詩序巷伯刺幽王也寺/人傷於讒故作是詩也)　營營青蠅止于樊豈弟君子¶
無信讒言營營青蠅止于棘讒人罔極交亂四國營營¶
青蠅止于榛讒人罔極構我二人(詩序青蠅大/夫刺幽王也)　騂騂¶
角弓翩其反矣兄弟昏姻無胥逺矣爾之逺矣民胥然¶
矣爾之教矣民胥傚矣此令兄弟綽綽有裕不令兄弟¶
交相為瘉民之無良相怨一方受爵不讓至于已斯亡¶
<pb:KR2c0021_WYG_030-13a>¶
老馬反為駒不顧其後如食宜饇如酌孔取毋教猱升¶
木如塗塗附君子有徽猷小人與屬雨雪瀌瀌見睍曰¶
消莫肯下遺式居婁驕雨雪浮浮見睍曰流如蠻如髦¶
我是用憂(詩序角弓父兄刺幽王也不親九族/而好讒佞骨肉相怨故作是詩也)　有菀¶
者桞不尚息焉上帝甚蹈無自䁥焉俾予靖之後予極¶
焉有菀者桞不尚愒焉上帝甚蹈無自瘵焉俾予靖之¶
後予邁焉有鳥髙飛亦傅于天彼人之心于何其臻曷¶
予靖之居以凶矜(詩序菀桞刺幽王也暴虐無親而刑/罰不中諸侯皆不欲朝言王者之不)¶
<pb:KR2c0021_WYG_030-13b>¶
(可朝/事也)　習習谷風維風及雨将恐将懼維予與女将安¶
将樂女轉棄予習習谷風維風及頽将恐将懼寘子于¶
懐将安将樂棄予如遺習習谷風維山崔嵬無草不死¶
無木不萎忘我大徳思我小怨(詩序谷風刺幽王也天/下俗薄朋友道絶焉)¶
　蓼蓼者莪匪莪伊蒿哀哀父母生我劬勞蓼蓼者莪¶
匪莪伊蔚哀哀父母生我勞瘁缾之罄矣維罍之恥鮮¶
民之生不如死之乆矣無父何怙無母何恃出則銜恤¶
入則靡至父兮生我母兮鞠我拊我畜我長我育我顧¶
<pb:KR2c0021_WYG_030-14a>¶
我復我出入腹我欲報之徳昊天罔極南山烈烈飄風¶
發發民莫不榖我獨何害南山律律飄風弗弗民莫不¶
榖我獨不卒(詩序蓼莪刺幽王也民人/勞苦孝子不得終養爾)　四月維夏六¶
月徂暑先祖匪人胡寧忍予秋日凄凄百卉具腓亂離¶
瘼矣爰其適歸冬日烈烈飄風發發民莫不榖我獨何¶
害山有嘉卉侯栗侯梅廢為殘賊莫知其尤相彼泉水¶
載清載濁我日構禍曷云能榖滔滔江漢南國之紀盡¶
瘁以仕寧莫我有匪鶉匪鳶翰飛戾天匪鱣匪鮪潛逃¶
<pb:KR2c0021_WYG_030-14b>¶
于淵山有蕨薇隰有杞桋君子作歌維以告哀(詩序四/月大夫)¶
(刺幽王也在位貪殘下/國構禍怨亂並興焉)　有饛簋飱有捄棘匕周道如¶
砥其直如矢君子所履小人所視睠言顧之澘焉出涕¶
小東大東杼柚其空糾糾葛屨可以履霜佻佻公子行¶
彼周行既往既來使我心疚有冽氿泉無浸穫薪契契¶
寤歎哀我憚人薪是穫薪尚可載也哀我憚人亦可息¶
也東人之子職勞不來西人之子粲粲衣服舟人之子¶
熊羆是裘私人之子百僚是試或以其酒不以其漿鞙¶
<pb:KR2c0021_WYG_030-15a>¶
鞙佩璲不以其長維天有漢監亦有光跂彼織女終日¶
七襄雖則七襄不成報章睆彼牽牛不以服箱東有啓¶
明西有長庚有捄天畢載施之行維南有箕不可以簸¶
揚維北有斗不可以挹酒漿維南有箕載翕其舌維北¶
有斗西柄之揭(詩序大東刺亂也東國困於役而/傷於財譚大夫作是詩以告病焉)　陟¶
彼北山言采其杞偕偕士子朝夕從事王事靡盬憂我¶
父母溥天之下莫非王土率土之濵莫非王臣大夫不¶
均我從事獨賢四牡彭彭王事傍傍嘉我未老鮮我方¶
<pb:KR2c0021_WYG_030-15b>¶
將旅力方剛經營四方或燕燕居息或盡瘁事國或息¶
偃在牀或不已于行或不知呌號或慘慘劬勞或棲遲¶
偃仰或王事鞅掌或湛樂飲酒或慘慘畏咎或出入風¶
議或靡事不為(詩序北山大夫刺幽王也役使不均/已勞於從事而不得養其父母焉)¶
明明上天照臨下土我征徂西至于艽野二月初吉載¶
離寒暑心之憂矣其毒大苦念彼共人涕零如雨豈不¶
懷歸畏此罪罟昔我徃矣日月方除曷云其還嵗聿云¶
莫念我獨兮我事孔庻心之憂矣憚我不暇念彼共人¶
<pb:KR2c0021_WYG_030-16a>¶
睠睠懐顧豈不懐歸畏此譴怒昔我徃矣日月方奥曷¶
云其還政事愈蹙嵗聿云莫采蕭穫菽心之憂矣自詒¶
伊戚念彼共人興言出宿豈不懐歸畏此反覆嗟爾君¶
子無恒安處靖共爾位正直是與神之聼之式榖以女¶
嗟爾君子無恒安息靖共爾位好是正直神之聼之介¶
爾景福(詩序小明大夫/悔仕於亂世也)　無將大車祗自塵兮無思百¶
憂祗自疷兮無將大車維塵冥冥無思百憂不出于熲¶
無将大車維塵雝兮無思百憂祗自重兮(詩序無将大/車大夫悔将)¶
<pb:KR2c0021_WYG_030-16b>¶
(小人也○朱子云此亦行役/勞苦而憂思者之作序誤)　鼓鐘将将淮水湯湯憂¶
心且傷淑人君子懐允不忘鼓鐘喈喈淮水湝湝憂心¶
且悲淑人君子其徳不囘鼓鐘伐鼛淮有三洲憂心且¶
妯淑人君子其徳不猶鼓鐘欽欽鼓瑟鼓琴笙磬同音¶
以雅以南以籥不僭(詩序鼓鐘刺幽王也○正義云昭/王之時作依三家為説也歐陽公)¶
(云幽王無東廵之事無由淮上而作樂朱子云序但隨/例以為刺幽王耳實皆未可知也  韓詩内傳王者舞)¶
(六代之樂舞四夷之樂大徳廣之所及雅薛君章句南/夷之樂曰南四夷之樂唯南可以和於  者以其人聲)¶
(音及籥不/僭差也)　楚楚者茨言抽其棘自昔何為我蓺黍稷¶
<pb:KR2c0021_WYG_030-17a>¶
我黍與與我稷翼翼我倉既盈我庾維億以為酒食以¶
饗以祀以妥以侑以介景福濟濟蹌蹌絜爾牛羊以往¶
烝嘗或剝或亨或肆或将祝祭于祊祀事孔明先祖是¶
皇神保是饗孝孫有慶報以介福萬夀無疆執爨踖踖¶
為俎孔碩或燔或炙君婦莫莫為豆孔庶為賔為客献¶
酬交錯禮儀䘚度笑語䘚獲神保是格報以介福萬壽¶
攸酢我孔熯矣式禮莫愆工祝致告徂賚孝孫苾芬孝¶
祀神嗜飲食卜爾百福如㡬如式既齊既稷既匡既勅¶
<pb:KR2c0021_WYG_030-17b>¶
永錫爾極時萬時億禮儀既備鐘鼓既戒孝孫徂位工¶
祝致告神具醉止皇尸載起鼓鐘送尸神保聿歸諸宰¶
君婦廢徹不遲諸父兄弟備言燕私樂具入奏以綏後¶
禄爾殽既将莫怨具&KR0159;既醉既飽小大稽首神嗜飲食¶
使君夀考孔惠孔時維其盡之子子孫孫勿替引之¶
信彼南山維禹甸之畇畇原隰曾孫田之我疆我理南¶
東其畝上天同雲雨雪雰雰益之以霡霂既優既渥既¶
霑既足生我百榖疆埸翼翼黍稷彧彧曾孫之穡以為¶
<pb:KR2c0021_WYG_030-18a>¶
酒食畀我尸賔夀考萬年中田有廬疆埸有𤓰是剝是¶
菹獻之皇祖曾孫夀考受天之祜祭以清酒從以騂牡¶
享于祖考執其鸞刀以啓其毛取其血膋是烝是享苾¶
苾芬芬祀事孔明先祖是皇報以介福萬夀無疆　倬¶
彼甫田嵗取十千我取其陳食我農人自古有年今適¶
南畝或耘或耔黍稷薿薿攸介攸止烝我髦士以我齊¶
明與我犧羊以社以方我田既臧農夫之慶琴瑟擊鼓¶
以御田祖以祈甘雨以介我稷黍以榖我士女曽孫來¶
<pb:KR2c0021_WYG_030-18b>¶
止以其婦子饁彼南畝田畯至喜攘其左右嘗其㫖否¶
禾易長畝終善且有曽孫不怒農夫克敏曽孫之稼如¶
茨如梁曽孫之庾如坻如京乃求干斯倉乃求萬斯箱¶
黍稷稻粱農夫之慶報以介福萬夀無彊　大田多稼¶
既種既戒既備乃事以我覃耜俶載南畝播厥百榖既¶
庭且碩曽孫是若既方既皁既堅既好不稂不莠去其¶
螟螣及其蟊賊無害我田穉田祖有神秉畀炎火有渰¶
萋萋興雨祁祁雨我公田遂及我私彼有不穫穉此有¶
<pb:KR2c0021_WYG_030-19a>¶
不斂穧彼有遺秉此有滯穗伊寡婦之利曾孫來止以¶
其婦子饁彼南畝田畯至喜來方禋祀以其騂黒與其¶
黍稷以享以祀以介景福(詩序楚茨刺幽王也政煩賦/重田萊多荒飢饉降䘮民䘚)¶
(流亡祭祀不饗故君子思古焉禹信南山刺幽王也不/能修成王之業疆理天下以奉  功故君子思古焉)¶
(甫田刺幽王也君子傷今而思古焉茨大田刺幽王也/言矜寡不能自存焉○朱子曰自楚  至車牽十篇似)¶
(出一手詞氣和平無風刺之意竊恐正雅之篇有錯脱/在此者耳序皆失之又云或疑楚茨信南山甫田大田)¶
(即為豳雅/未知是否)　瞻彼洛矣維水泱泱君子至止福禄如茨¶
韎韐有奭以作六師瞻彼洛矣維水泱泱君子至止鞞¶
<pb:KR2c0021_WYG_030-19b>¶
琫有珌君子萬年保其家室瞻彼洛矣維水泱泱君子¶
至止福禄既同君子萬年保其家邦　裳裳者華其葉¶
湑兮我覯之子我心寫兮我心寫兮是以有譽處兮裳¶
裳者華芸其黄矣我覯之子維其有章矣維其有章矣¶
是以有慶矣裳裳者華或黄或白我覯之子乗其四駱¶
乘其四駱六轡沃若左之左之君子宜之右之右之君¶
子有之維其有之是以似之　交交桑扈有鶯其羽君¶
子樂胥受天之祜交交桑扈有鶯其領君子樂胥萬邦¶
<pb:KR2c0021_WYG_030-20a>¶
之屏之屏之翰百辟為憲不戢不難受福不那兕觥其¶
觩㫖酒思柔彼交匪敖萬福來求　有頍者弁實維伊¶
何爾酒既㫖爾殽既嘉豈伊異人兄弟匪他蔦與女蘿¶
施于松栢未見君子憂心奕奕既見君子庶㡬説懌有¶
頍者弁實維何期爾酒既㫖爾殽既時豈伊異人兄弟¶
具來蔦與女蘿施于松上未見君子憂心怲怲既見君¶
子庶幾有臧有頍者弁實維在首爾酒既㫖爾殽既阜¶
豈伊異人兄弟甥舅如彼雨雪先集維霰死喪無日無¶
<pb:KR2c0021_WYG_030-20b>¶
幾相見樂酒今夕君子維宴　鴛鴦于飛畢之羅之君¶
子萬年福禄宜之鴛鴦在梁戢其左翼君子萬年宜其¶
遐福乘馬在廐摧之秣之君子萬年福禄艾之乘馬在¶
廐秣之摧之君子萬年福禄綏之　魚在在藻有頒其¶
首王在在鎬豈樂飲酒魚在在藻有莘其尾王在在鎬¶
飲酒樂豈魚在在藻依于其蒲王在在鎬有那其居¶
采菽采菽筐之筥之君子來朝何錫予之雖無予之路¶
車乘馬又何予之𤣥衮及黼觱沸檻泉言采其芹君子¶
<pb:KR2c0021_WYG_030-21a>¶
來朝言觀其旂其旂淠淠鸞聲嘒嘒載驂載駟君子所¶
届赤芾在股邪幅在下彼交匪紓天子所予樂只君子¶
天子命之樂只君子福禄申之維柞之枝其葉蓬蓬樂¶
只君子殿天子之邦樂只君子萬福攸同平平左右亦¶
是率從汎汎楊舟紼纚維之樂只君子天子葵之樂只¶
君子福禄膍之優哉游哉亦是戾矣　幡幡瓠葉采之¶
亨之君子有酒酌言嘗之有兔斯首炮之燔之君子有¶
酒酌言獻之有兔斯首燔之炙之君子有酒酌言酢之¶
<pb:KR2c0021_WYG_030-21b>¶
有兔斯首燔之炮之君子有酒酌言醻之(詩序瞻彼洛/矣刺幽王也)¶
(思古明王能爵命諸侯賞善罰惡焉諂裳裳者華刺幽/王也古之仕者世禄小人在位則讒  並進棄賢者之)¶
(類絶功臣之世焉王桑扈刺幽王也君臣上下動無禮/文焉  鴛鴦刺幽  也思古明王交於萬物有道自奉)¶
(養有節焉九頍弁諸公刺幽王也暴戾無親不能宴樂/同姓親睦  族孤危将亡故作是詩也  魚藻刺幽王)¶
(也言萬物失其性王居鎬京将不能以自樂故君子思/古之武王焉  采菽刺幽王也侮慢諸侯諸侯來朝不)¶
(能錫命以禮數徴㑹之而無信義君子見微而思古焉/  瓠葉大夫刺幽王也上棄禮而不能行雖有牲牢&KR1776;)¶
(餼不肯用也故思古之人不以微薄廢禮焉○據朱子/説此皆燕樂贈答之詩疑正雅脱簡在此序多失之誤)¶
　閒關車之牽兮思孌季女逝兮匪飢匪渴徳音來括¶
<pb:KR2c0021_WYG_030-22a>¶
雖無好友式燕且喜依彼平林有集維鷮辰彼碩女令¶
徳來教式燕且譽好爾無射雖無㫖酒式飲庶㡬雖無¶
嘉殽式食庶幾雖無徳與女式歌且舞陟彼髙岡析其¶
柞薪析其柞薪其葉湑兮鮮我覯爾我心寫兮髙山仰¶
止景行行止四牡騑騑六轡如琴覯爾新昏以慰我心¶
(詩序車牽大夫刺幽王也褒姒嫉妒無道並進讒巧敗/國徳澤不加於人周人思得賢女以配君子故作是詩)¶
(也○朱子云此/燕樂新昏之詩)　隰桑有阿其葉有難既見君子其樂¶
如何隰桑有阿其葉有沃既見君子云何不樂隰桑有¶
<pb:KR2c0021_WYG_030-22b>¶
阿其葉有幽既見君子徳音孔膠心乎愛矣遐不謂矣¶
中心藏之何日忘之(詩序隰桑刺幽王也小人在位君/子在野思見君子盡心以事之○)¶
(朱子曰此喜見君/子之詩亦疑脱簡)　芃芃黍苖隂雨膏之悠悠南山召¶
伯勞之我任我輦我車我牛我行既集蓋云歸哉我徒¶
我御我師我旅我行既集蓋云歸處肅肅謝功召伯營¶
之烈烈征師召伯成之原隰既平泉流既清召伯有成¶
王心則寧(詩序黍苖刺幽王也不能膏潤天下卿士不/能行召伯之職焉○朱子曰此宣王時詩與)¶
(大雅崧髙相表裏宣王封申伯於謝命召穆公往營城/邑故将徒役南行而行者作此按朱子此説良是但小)¶
<pb:KR2c0021_WYG_030-23a>¶
(雅楚茨以下序説者多以為傷今思古/之詩則此篇謂其追思召伯亦無不可)　彼都人士狐¶
裘黄黄其容不改出言有章行歸于周萬民所望彼都¶
人士臺笠緇撮彼君子女綢直如髪我不見兮我心不¶
説彼都人士充耳琇實彼君子女謂之尹吉我不見兮¶
我心苑結彼都人士垂帶而厲彼君子女卷髪如蠆我¶
不見兮言從之邁匪伊垂之帶則有餘匪伊卷之髪則¶
有旟我不見兮云何盱矣(詩序都人士周人刺衣服無/常也古者長民衣服不貳從)¶
(容有常以齊其民則民徳歸壹傷今不復見古人也○/朱子曰亂離之後不復見昔日都邑人物之盛而作此)¶
<pb:KR2c0021_WYG_030-23b>¶
(詩此序蓋用緇衣之誤按此亦傷今思古之詩/也以其中有我不見之語故朱子不復疑之耳)　終朝¶
采綠不盈一匊予髪曲局薄言歸沐終朝采藍不盈一¶
襜五日為期六日不詹之子于狩言韔其弓之子于釣¶
言綸之繩其釣維何維魴及鱮維魴及鱮薄言觀者(詩/序)¶
(采綠刺怨曠也幽王之時多怨曠者也○此怨/曠者所自作非人刺之亦非有所刺於上也)　緜蠻¶
黄鳥止于丘阿道之云遠我勞如何飲之食之教之誨¶
之命彼後車謂之載之緜蠻黄鳥止于丘隅豈敢憚行¶
畏不能趋飲之食之教之誨之命彼後車謂之載之緜¶
<pb:KR2c0021_WYG_030-24a>¶
蠻黄鳥止于丘側豈敢憚行畏不能極飲之食之教之¶
誨之命彼後車謂之載之(詩序綿蠻微臣刺亂也大臣/不用仁心遺忘㣲賤不肯飲)¶
(食教載之故/作是詩也)　漸漸之石維其髙矣山川悠逺維其勞¶
矣武人東征不遑朝矣漸漸之石維其䘚矣山川悠遠¶
曷其没矣武人東征不遑出矣有豕白蹢烝渉波矣月¶
離于畢俾滂沱矣武人東征不遑他矣　苕之華芸其¶
黄矣心之憂矣維其傷矣苕之華其葉青青知我如此¶
不如無生牂羊墳首三星在罶人可以食鮮可以飽¶
<pb:KR2c0021_WYG_030-24b>¶
何草不黄何日不行何人不将經營四方何草不𤣥何¶
人不矜哀我征夫獨為匪民匪兕匪虎率彼曠野哀我¶
征夫朝夕不暇有芃者狐率彼幽草有棧之車行彼周¶
道(詩序漸漸之石下國刺幽王也戎狄叛之荆舒不至/乃命将率東征役久病於外故作是詩也  苕之華)¶
(大夫閔時也幽王之時西戎東夷交侵中國師旅並起/因之以饑饉君子閔周室之将亡傷已逄之故作是詩)¶
(也不何草不黄下國刺幽王也四夷交侵中國皆叛用/兵  息視民如禽獸君子憂之故作是詩也○苕華何)¶
(草之篇哀音促節誠幽王末年之詩綱目載之初年非/是  述異記周幽王時牛化為虎羊化為狼洛南有避)¶
(狼城云幽王時羣羊為/狼食人故築城避之)¶
<pb:KR2c0021_WYG_030-25a>¶
史記襃姒不好笑幽王欲其笑萬方故不笑幽王為熢¶
燧大鼓有宼至則舉熢火諸侯悉至至而無宼襃姒乃¶
大笑幽王説之為數舉熢火其後不信諸侯益亦不至¶
幽王以虢石父為卿用事國人皆怨石父為人佞巧善¶
諛好利王用之又廢申后去太子也申侯怒與繒西夷¶
犬戎攻幽王幽王舉熢火徴兵兵莫至遂殺幽王驪山¶
下虜襃姒盡取周賂而去於是諸侯乃即申侯而共立¶
故幽王太子宜臼是為平王以奉周祀(呂氏春秋周宅/鄷鎬近戎人與)¶
<pb:KR2c0021_WYG_030-25b>¶
(諸侯約為髙葆禱於王路置鼔其上遠近相聞即戎㓂/至傳鼔以告諸侯之兵皆至救天子戎宼當至幽王擊)¶
(鼔諸侯之兵皆至襃姒大說喜之幽王欲襃姒之笑也/因數擊鼔諸侯之兵數至而無宼至於後戎寇真至幽)¶
(王身之乃死於麗/山之下為天下笑)　犬戎殺幽王於驪山下並殺桓公¶
鄭人共立其子掘突是為武公　衞武公四十二年犬¶
戎殺周幽王武公将兵往佐周平戎甚有功周平王命¶
武公為公　周幽王用襃姒廢太子立襃姒子為適數¶
欺諸侯諸侯叛之西戎犬戎與申侯伐周殺幽王酈山¶
下而秦襄公将兵救周戰甚力有功周避犬戎難東徙¶
<pb:KR2c0021_WYG_030-26a>¶
雒邑襄公以兵送周平王(紀年幽王死申侯立平王於/申虢公立王子余二王竝立)¶
(余為晉文侯所殺是為攜/王○按此與史記不同)　平王立東遷于雒邑辟戎¶
宼平王之時周室衰微諸侯疆并弱齊楚秦晉始大政¶
由方伯(○前編曰史遷不考之于/書故晉文侯仇之功不紀)¶
書王若曰父義和丕顯文武克慎明徳昭升于上敷聞¶
在下惟時上帝集厥命于文王亦惟先正克左右昭事¶
厥辟越小大謀猷罔不率從肆先祖懐在位嗚呼閔予¶
小子嗣造天丕愆殄資澤于下民侵戎我國家純即我¶
<pb:KR2c0021_WYG_030-26b>¶
御事罔或耆夀俊在厥服予則罔克曰惟祖惟父其伊¶
恤朕躬嗚呼有績予一人永綏在位父義和汝克昭乃¶
顯祖汝肇刑文武用㑹紹乃辟追孝于前文人汝多修¶
扞我于艱若汝予嘉王曰父義和其歸視爾師寧爾邦¶
用賚爾秬鬯一卣彤弓一彤矢百盧弓一盧矢百馬四¶
匹父往哉柔遠能邇惠康小民無荒寧簡恤爾都用成¶
爾顯徳(書序平王錫晉文侯秬鬯圭瓚作文侯之命不雨/述異記關中有金魚神云周平王二年十旬)¶
(遣祭天神俄而生湧/泉金魚躍出而雨降)¶
<pb:KR2c0021_WYG_030-27a>¶
詩彼黍離離彼稷之苖行邁靡靡中心揺揺知我者謂¶
我心憂不知我者謂我何求悠悠蒼天此何人哉彼黍¶
離離彼稷之穂行邁靡靡中心如醉知我者謂我心憂¶
不知我者謂我何求悠悠蒼天此何人哉彼黍離離彼¶
稷之實行邁靡靡中心如噎知我者謂我心憂不知我¶
者謂我何求悠悠蒼天此何人哉(詩序黍離閔宗周也/周大夫行役至于宗)¶
(周過故宗廟宫室盡為禾黍閔周室/之顛覆彷徨不忍去而作是詩也)　君子于役不知¶
其期曷至哉雞棲于塒日之夕矣羊牛下來君子于役¶
<pb:KR2c0021_WYG_030-27b>¶
如之何勿思君子于役不日不月曷其有佸雞棲于桀¶
日之夕矣牛羊下括君子于役茍無飢渴　揚之水不¶
流束薪彼其之子不與我戍申懷哉懷哉曷月予還歸¶
哉揚之水不流束楚彼其之子不與我戍甫懷哉懷哉¶
曷月予還歸哉掦之水不流束蒲彼其之子不與我戍¶
許懷哉懷哉曷月予還歸哉(詩序君子于役刺平王也/君子行役無期度大夫思)¶
(其危難以風焉戍揚之水刺平王也不/撫其民而逺屯  于母家周人怨思焉)　君子陽陽左¶
執簧右招我由房其樂只且君子陶陶左執翿右招我¶
<pb:KR2c0021_WYG_030-28a>¶
由敖其樂只且(詩序君子陽陽閔周也君子遭/亂相招為禄仕全身逺害而已)　中谷¶
有蓷暵其乾矣有女仳離嘅其嘆矣嘅其嘆矣遇人之¶
艱難矣中谷有蓷暵其脩矣有女仳離條其歗矣條其¶
歗矣遇人之不淑矣中谷有蓷暵其溼矣有女仳離啜¶
其泣矣啜其泣矣何嗟及矣(詩序中谷有蓷閔周也夫/婦日以衰薄凶年饑饉室)¶
(家相/棄爾)　緜緜葛藟在河之滸終逺兄弟謂他人父謂他¶
人父亦莫我顧緜緜葛藟在河之涘終逺兄弟謂他人¶
母謂他人母亦莫我有緜緜葛藟在河之漘終逺兄弟¶
<pb:KR2c0021_WYG_030-28b>¶
謂他人昆謂他人昆亦莫我聞(詩序葛藟王族刺平王/也周室道衰棄其九族)¶
(焉/)¶
　女謁之亡人國也自古然矣傳曰夏亡以妺喜殷以¶
　妲己周以襃姒然周之所以亡復與夏殷異桀紂恃¶
　其才智暴虐聚斂殺戮諌臣其政皆足以亡國女寵¶
　特一端爾而又際湯武之聖至幽王則不然亦惟昏¶
　愚信讒嬖愛奪適褠釁牀笫之間小醜乘而難作遂¶
　使赫赫宗周竟職滅於襃姒己且姒之為禍其兆明¶
<pb:KR2c0021_WYG_030-29a>¶
　矣龍漦之孼逺起於夏庭檿弧之謡近聞於宣世盡¶
　人而知之幽獨不知何也豈深山大澤之龍蛇工䜛¶
　善匿不聞此亡國之言邪抑尤物移人王心蠱惑即¶
　亡亦所不恤邪夫笑亦人之常情裂繒非美聲也襃¶
　姒之好惡與人殊而幽王必欲說之不如是不足以¶
　絶諸侯之援致戎寇之入不如是不足以滅周也方¶
　幽王之廢申后黜太子太子出奔申母子離怨白華¶
　鸒斯之詩足以徵矣申召繒戎以伐周遂有驪山之¶
<pb:KR2c0021_WYG_030-29b>¶
　禍於是諸侯共立太子奉之以東遷而周不復西矣¶
　是時與幽王之難者惟鄭定亂立平王者秦晉與衛¶
　也平遭宗社覆敗之禍切君父不共戴天之讎倘因¶
　諸侯之推戴奉辭伐罪志雪國耻東周之王業猶可¶
　以振乃茍以得位為幸罷師行賞錫命晉侯施施若¶
　盛世之典䇿焉此無他滅周者西戎而召戎者申侯¶
　也治戎固不能矣顧方以申侯之立己為徳舍是不¶
　討安所用討若以春秋之法則直書曰太子宜臼弑¶
<pb:KR2c0021_WYG_030-30a>¶
　其君可矣平亦安足望乎且在朝諸臣又非其人也¶
　自幽王棄親逺賢虢石父巧佞用事在位者憂讒畏¶
　罪無復逺圗播遷以來九族被棄賢士困於下僚中¶
　興之業誰與為謀者是時從王之國不過秦晉鄭衛¶
　已爾秦與西戎世為仇讎當其力戰蓋不獨為王室¶
　也平王以岐豐之地許之西戎方㨿其郊在平王不¶
　得不予在秦亦不得不自取然戎狄強盛秦伯父子¶
　力争二十餘年而後得之固不暇東略矣况其僭臚¶
<pb:KR2c0021_WYG_030-30b>¶
　郊祀有無王之心乎晉啓河内表裏山河足以蕃屏¶
　王室然文侯雖賢前有殤叔之難後有曲沃之偪晉¶
　之内亂實自此始而平王錫命固諭以歸視寧邦矣¶
　其委任又可知也王為申出鄭武公娶于申當桓公¶
　敗亡之際其族散入南鄭僅收餘衆迎王于申立之¶
　東取虢鄫以為國其願已足以申鄭昏姻之好平王¶
　以武公為司徒世有其職而遣役戍申其事蓋可推¶
　矣惟衛武之賢足以有為而權任不在焉自四國之¶
<pb:KR2c0021_WYG_030-31a>¶
　外諸侯未有至者且王既以罷兵息民示天下即有¶
　志懐忠憤繼起勤王者將何所用之况當時之列國¶
　咸思自樹更相侵伐又未必乃心王室哉平忘申侯¶
　之罪即欲號令天下恢復舊業抑又難矣東遷之事¶
　勢如此此王風所以降於列國陵遲而不復振也¶
　¶
　¶
　¶
<pb:KR2c0021_WYG_030-31b>¶
　¶
　¶
　¶
　¶
　¶
　¶
　¶
　繹史卷三十¶
