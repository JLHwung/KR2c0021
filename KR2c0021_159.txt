# -*- mode: mandoku-view; -*-
#+TITLE: 繹史
#+DATE: 2015-08-24 22:27:36.902622
#+PROPERTY: ID KR2c0021
#+PROPERTY: BASEEDITION WYG    
#+PROPERTY: JUAN 卷一百五十九上
<pb:KR2c0021_WYG_159-1a>¶
欽定四庫全書¶
　繹史卷一百五十九上　靈壁縣知縣馬驌撰¶
　　名物訓詁(上/)¶
　　　瑞䞇¶
爾雅璲瑞也玉十謂之區(説文玉石之美有五徳潤澤/以温仁之方也䚡理自外可)¶
(以知中義之方也其聲舒揚専以達聞智之方也不撓/而折勇之方也鋭㢘而不技潔之方也  二玉相合為)¶
(一/珏)　璆琳玉也　珪大尺二寸謂之玠璋大八寸謂之¶
琡璧大六寸謂之宣　肉倍好謂之璧好倍肉謂之瑗¶
<pb:KR2c0021_WYG_159-1b>¶
肉好若一謂之環(説文剡上為圭半圭為璋大璧瑞玉/圜也璜半璧也  琮瑞玉  八寸似)¶
(車釭用禮天子用全純玉也上公用駹四玉一/石侯  瓉三玉二石也伯用埓玉石半相埒也)¶
白虎通王者始立諸侯皆見何當受法稟正教也尚書¶
輯五瑞覲四嶽謂舜始即位見四方諸侯合符信詩云¶
𤣥王桓撥受小國是達受大國是達言湯王天下大小¶
國諸侯皆來見湯皆通達以禮義也周頌曰烈文辟公¶
錫兹祉福言武王伐紂定天下諸侯來會聚扵京師受¶
法度也何謂五瑞謂珪璧琮璜璋也玉者有象君之徳¶
<pb:KR2c0021_WYG_159-2a>¶
燥不輕溼不重薄不澆㢘不傷疵不掩是以人君寳之¶
五玉者各何施葢以為璜以徵召璧以聘問璋以發兵¶
珪以信質琮以起土功之事也珪以為信者何珪者兑¶
上象物皆生見扵上也信莫著扵作見故以珪為信而¶
見萬物之始莫不自潔珪之為言潔也上兑陽也下方¶
陰也陽尊故其禮順備也位在東方陽見義扵上也璧¶
以聘問何璧者方中圓外象地地道安寕而出財物故¶
以璧聘問也方中陰徳方也圓外陰繋扵陽也陰徳盛¶
<pb:KR2c0021_WYG_159-2b>¶
扵内故見象扵内位在中央璧之為言積也中央故有¶
天地之象所以據用也内方象地外圓象天也璜所以¶
徵召何璜者半璧位在北方北陰極而陽始起故象半¶
陰陽氣始施徵召萬物故以徵召也不象陽何陽始物¶
微未可見璜者横也質尊之命也陽氣横扵黄泉故曰¶
璜璜之為言光也陽光所及莫不動也象君之威命所¶
加莫敢不從陽之所施無不節也璋以發兵何璋半珪¶
位在南方南方陽極而陰始起兵亦陰也故以發兵也¶
<pb:KR2c0021_WYG_159-3a>¶
不象其陰何陰始起物尚凝未可象也璋之為言眀也¶
賞罰之道使臣之禮當章眀也南方之時萬物莫不章¶
故謂之璋琮以起土功發聚衆何琮之為言聖也象萬¶
物之宗聚聖也功之所成故以起土功發衆也位在西¶
方西方陽收功扵内陰出成扵外内圓象陽外直為陰¶
外牙而内湊象聚㑹也故謂之琮后夫人之財也五玉¶
所施非一不可勝條略舉大者也¶
説苑天子以鬯為䞇鬯者百草之本也上畼扵天下畼¶
<pb:KR2c0021_WYG_159-3b>¶
扵地無所不畼故天子以鬯為贄諸侯以圭為贄圭者¶
玉也薄而不撓㢘而不劌有瑕扵中必見扵外故諸侯¶
以玉為贄卿以羔為贄羔者羊也羊羣而不黨故卿以¶
為贄大夫以鴈為贄鴈者行列有長幼之禮故大夫以¶
為贄士以雉為贄雉者不可指食籠狎而服之故士以¶
雉為䞇庶人以鶩為贄鶩者鶩鶩也鶩鶩無他心故庶¶
人以鶩為䞇䞇者所以質也¶
春秋繁露凡執贄天子用畼公侯用玉卿用羔大夫用¶
<pb:KR2c0021_WYG_159-4a>¶
鴈鴈乃有類扵長者長者在民上必施然有先後之隨¶
必俶然有行列之治故大夫以䞇羔乃有類其天者天¶
之道任陽不任陰王者之道任徳不任刑順天也羔有¶
角而不任設備而不用類好仁者執之不鳴殺之不啼¶
類死義者羔食扵其母必跪而受之類知禮者故羊之¶
為言猶祥與故卿以為䞇玉有似君子子曰人而不曰¶
如之何如之何者吾末如之何也矣故匿病者不得良¶
醫羞問者聖人去之以為逺功而近有災是則不有玉¶
<pb:KR2c0021_WYG_159-4b>¶
至清而不蔽其惡内有瑕穢必見之扵外故君子不隱¶
其短不知則問不能則學取之玉也君子比之玉玉潤¶
而不汚是仁而至清潔也㢘而不殺是義而不害也堅¶
而不磨過而不濡視之如庸展之如石狀如石搔而不¶
可從繞潔白如素而不受汚玉類備者故公侯以為䞇¶
畼有似扵聖人者純仁淳粹而有知之貴也擇扵身者¶
盡為徳音發扵事者盡為潤澤積美陽芬香以通之天¶
畼亦取百香之心獨未之合之為一而達其臭氣畼天¶
<pb:KR2c0021_WYG_159-5a>¶
子其淳粹無擇與聖人一也故天子以為䞇而各以事¶
上也觀䞇之意可以見其事¶
白虎通臣見君所以有䞇何䞇者質也質已之誠致已¶
之悃愊也王者緣臣子心以為之制差其尊卑以副其¶
意曲禮曰卿羔大夫以鴈士以雉為䞇庶人之䞇疋童¶
子委䞇而退野外軍中無䞇以纓拾矢可也言必有䞇¶
也疋謂鶩也卿大夫䞇古以麑鹿今以羔鴈何以為古¶
者質取其内謂得美草鳴相呼今文取其外謂羔跪乳¶
<pb:KR2c0021_WYG_159-5b>¶
鴈有行列也卿大夫贄變君與士贄不變何人君至尊¶
極美之物以為贄士賤伏節死義一介之道也故不變¶
私相見亦有贄何所以相尊敬長和睦也朋友之際五¶
常之道有通財之義賑竆告急之意中心好之欲飲食¶
之故財幣者所以副至意也婦人之制以棗栗腶脩者¶
婦人無専制之義御衆之任交接辭讓之禮職在供養¶
饋食之閒其義一也故后夫人以棗栗腶脩者凡内脩¶
隂也又取其朝早起栗戰慄自正也腶脩者脯也子見¶
<pb:KR2c0021_WYG_159-6a>¶
父無贄何至親也見無時故無贄臣之事君以義合也¶
得親供養故質已之誠副已之意故有贄也¶
　　　質文¶
春秋繁露春秋曰王正月傳曰王者孰謂謂文王也曷¶
為先言王而後言正月王正月也何以謂之王正月曰¶
王者必受命而後王王者必改正朔易服色制禮樂一¶
統扵天下所以眀易姓非繼仁通以已受之扵天也王¶
受命而王制此月以應變故作科以奉天地故謂之王¶
<pb:KR2c0021_WYG_159-6b>¶
正月也王者改制作科奈何曰當十二色厯各法而正¶
色逆數三而復絀三之前曰五帝帝迭首一色順數五¶
帝相復禮樂各以其法象其宜順數四而相復咸作國¶
號遷宫邑易官名制禮作樂故湯受命而正應天變夏¶
作殷號時正曰統故親夏虞絀唐謂之帝堯以神農為¶
赤帝作宫邑扵下洛之陽名相宫曰尹爵謂之帝舜軒¶
轅曰黄帝推神農以為九皇作宫邑扵豐名相宫曰宰¶
作武樂制文禮以奉天武王受命作宫邑扵鄗制爵五¶
<pb:KR2c0021_WYG_159-7a>¶
等作象樂繼文以奉天周公輔成王受命作宫扵洛陽¶
成文武之制作汋樂以奉天殷湯之後稱邑示天之變¶
反命故天子命無常唯命是徳慶故春秋應天作新王¶
之事時王黒統正魯尚黒絀夏親周故宋樂宜親招武¶
故以虞録親樂制宜商合伯子男為一等然則其畧説¶
奈何曰三正以黒統初正日月朔扵營室斗建寅天統¶
氣始通化物物見萌達其色黒故朝正服黒首服藻黒¶
正路輿質黒馬黒大節緩幘尚黒旗黒大寳玉黒郊牲¶
<pb:KR2c0021_WYG_159-7b>¶
黒犧牲角卯冠扵阼昏禮逆扵庭䘮禮殯扵東階之上¶
祭黒牲薦尚肝樂器黒質法不刑有懐任新產者是月¶
不殺聼朔廢刑法徳具存二王之後也親赤統故日分¶
平眀平眀朝正正白統奈何曰正白統者厯正日月朔¶
扵虚斗建丑天統氣始蜕化物物始芽其色白故朝正¶
服白首服藻白正路輿質白馬白大節緩幘尚白旗白¶
大寳玉白郊牲白犧牲角繭冠扵堂昏禮逆扵堂䘮禮¶
殯扵楹柱之閒祭牲白牡薦尚肺樂器白質法不刑有¶
<pb:KR2c0021_WYG_159-8a>¶
身懐任是月不殺聽朔廢刑法徳具存二王之後也親¶
黒統故日分晨鳴晨鳴朝正正赤統奈何曰正赤統者¶
大節緩幘尚赤旗赤大寳玉赤郊牲騂犧牷角栗冠扵¶
房昏禮逆扵戸䘮禮殯扵西階之上祭牲騂牡薦尚心¶
樂器赤質法不刑有身重懐藏以養微是月不殺聽朔¶
廢刑法徳具存二王之後也親白統故日分夜半夜半¶
朝正改正之義奉元而起古之王者受命而王改制稱¶
號正月服色定然後郊告天地及羣臣近逺祖禰然後¶
<pb:KR2c0021_WYG_159-8b>¶
布天下諸侯廟受以告社稷宗廟山川然後感應一其¶
司三統之變近夷遐方無有生煞者獨中國然而三代¶
改正必以三統天下曰三統五端化四方之本也天始¶
廢始施地必待中是故三代必居中國法天奉本執端¶
要以統天下朝諸侯也是以朝正之義天子純統色衣¶
諸侯統衣纒緣紐大夫士以冠參近夷以緩遐方各衣¶
其服而朝所以眀乎天統之義也其謂統三正者曰正¶
者正也統致其氣萬物皆應而正統正其餘皆正凡嵗¶
<pb:KR2c0021_WYG_159-9a>¶
之要在正月也法正之道正本而末應正内而外應動¶
作舉錯靡不變化隨從可謂法正也故君子曰武王其¶
以正月矣春秋曰杞伯來朝王者之後稱公杞何以稱¶
伯春秋上絀夏下存周以春秋當行新王春秋當新王¶
者奈何曰王者之法必正號絀王謂之帝封其後以小¶
國使奉祀之下存二王之後以大國使服其服行其禮¶
樂稱客以朝故同時稱帝者五稱王者三所以昭五端¶
通三統也是故人之王尚推神農為九皇而改號軒轅¶
<pb:KR2c0021_WYG_159-9b>¶
謂之黄帝因存帝顓頊帝嚳帝尭之帝號絀虞而號舜¶
曰帝舜録五帝以小國下存禹之後扵杞存湯之後扵¶
宋以方百里爵號公皆使服其服行其禮樂稱先王客¶
而朝春秋作新王之事變周之制當正黒統而殷周為¶
王者之後絀夏改號禹謂之帝録其後以小國故曰絀¶
夏存周以春秋當新王不以侯弗同王者之後也稱子¶
又稱伯何見殊之小國也黄帝之先諡四帝之後諡何¶
也曰帝號必存五代帝首天之色號至五而反周人之¶
<pb:KR2c0021_WYG_159-10a>¶
王軒轅直首天皇號故曰黄帝云帝號尊而諡卑故四¶
帝後諡也帝尊號也録以小何曰逺者號尊而地小近¶
者號卑而地大親疎之義也故王者有不易者有再而¶
復者有三而復者有四而復者有五而復者有九而復¶
者眀此通天地陰陽四時日月星辰山川人倫徳侔天¶
地者稱皇帝天祐而子之號稱天子故聖王生則稱天¶
子崩遷則存為三王絀滅則為五帝下至附庸絀為九¶
皇下極其為民有一謂之三代故雖純地廟位祝牲猶¶
<pb:KR2c0021_WYG_159-10b>¶
列扵郊號宗扵代宗故曰聲名魂魄施扵虚極壽無疆¶
何謂再而復四而復春秋鄭忽何以名春秋曰伯子男¶
一也辭無所貶何以為一曰周爵五等春秋三等春秋¶
何三等曰王者以制一商一夏一質一文商質者主天¶
夏文者主地春秋者主人故三等也主天法商而王其¶
道佚陽親親而多仁樸故立嗣予子篤母弟妾以子貴¶
昏冠之禮字子以父别眇夫婦對坐而食䘮禮别𦵏祭¶
禮先臊夫妻昭穆别位制爵三等禄士二品制郊宫眀¶
<pb:KR2c0021_WYG_159-11a>¶
堂員其屋髙嚴侈員惟祭器員玉厚九分白藻五絲衣¶
制大上首服嚴員鸞輿尊盖法天列象垂四鸞樂載鼓¶
用錫儛儛溢員先毛血而後用聲正刑多隱親&KR0008;多諱¶
封壇扵尚位主地法夏而王其道進陰尊尊而多節義¶
故立嗣予孫篤世子妾不以子稱貴號昏冠之禮字子¶
以母别眇夫婦同坐而食䘮禮䘮祭先亨婦從夫為昭¶
穆制爵五等禄士三品制郊宫眀堂方其屋卑汚方祭¶
器方玉厚八分白藻四絲衣制大下首服卑退鸞輿卑¶
<pb:KR2c0021_WYG_159-11b>¶
法地周象載垂二鸞樂設鼓用纖施儛儛溢方先烹而¶
後用聲正刑天法封壇扵下位主天法質而王其道佚¶
陽親親而多質愛故立嗣予子篤母弟妾以子貴昏冠¶
之禮字子以父别眇夫婦對坐而食䘮禮先嘉疎夫别¶
𦵏祭禮夫婦昭穆别位制爵三等禄士二品制郊宫眀¶
堂内員外橢其屋如倚靡員橢祭器橢玉厚七分白藻¶
三絲衣長前袵首服員轉鸞輿尊葢備天列象垂四鸞¶
樂程鼓用羽籥儛儛溢橢先用玉聲而後烹正刑多隱¶
<pb:KR2c0021_WYG_159-12a>¶
親&KR0008;多赦封壇扵左位主地法文而王其道進陰尊尊¶
而多禮文故立嗣予孫篤世子妾不以子稱貴號昏冠¶
之禮字子以母别眇夫妻同坐而食䘮禮合𦵏祭禮先¶
秬鬯婦從夫為昭穆制爵五等禄士三品制郊宫眀堂¶
内方外衡其屋習其衡祭器衡同作佚機玉厚六分白¶
藻三絲衣長後袵首服習而垂流鸞輿卑備地周象載¶
垂二鸞樂縣鼓用萬儛儛溢衡先烹而後用樂正刑文¶
公公封壇扵左位四法條扵所故祖扵先帝故四法如¶
<pb:KR2c0021_WYG_159-12b>¶
四時然終而復始竆則反本四法之天施符受聖人王¶
法則性命形乎先祖大昭乎王君故天将授舜主天法¶
商而王祖錫姓為姚氏至舜形體大上而員首而眀有¶
二童子性長扵天文純扵孝慈天将授禹主地法夏而¶
王祖錫姓為姒氏至扵生發扵背形體長長足肵疾行¶
先左隨以右勞左佚右也性長扵行習地眀水天将授¶
湯主天法質而王祖錫姓為子氏謂契母吞𤣥鳥卵生¶
契契先發扵胸性長扵人倫至湯體長專小足左扁而¶
<pb:KR2c0021_WYG_159-13a>¶
右便勞右佚左也性長扵天光質易純仁天将授文王¶
主地法文而王祖錫姓為姬氏謂后稷母姜原履天之¶
跡而生后稷后稷長扵邰土播種五榖至文王形體博¶
長有四乳而大足性長扵地文勢故帝使禹臯論姓知¶
殷之徳陽徳也故以子為姓知周之徳陰徳也故以姬¶
為姓故殷改文書始以男周王以女書姬故天道各以¶
其類動非聖人孰能眀之(○天人理數推衍精密其文/則管子幼官流也惜殘缺不)¶
(可盡/曉)¶
<pb:KR2c0021_WYG_159-13b>¶
　　　五行¶
白虎通五行者何謂也謂金木水火土也言行者欲言¶
為天行氣之義也地之承天猶妻之事夫臣之事君也¶
謂其位卑卑者親事故自周扵一行尊扵天也水位在¶
北方北方者陰氣在黄泉之下任養萬物水之為言濡¶
也陰化沾濡任生木木在東方東方者陰陽氣始動萬¶
物始生木之為言觸也陽氣動躍火在南方南方者陽¶
在上萬物垂枝火之為言委隨也言萬物布施火之為¶
<pb:KR2c0021_WYG_159-14a>¶
言化也陽氣用事萬物變化也金在西方西方者陰始¶
起萬物禁止金之為言禁也土在中央者主吐含萬物¶
土之為言吐也春生夏長秋收冬藏土所以不名時地¶
土别名也比扵五行最尊故不自居部職也五行之性¶
或上或下何火者陽也尊故上水者陰也卑故下木者¶
少陽金者少陰有中和之性故可曲可直從革土者最¶
大苞含物将生者出者将歸者不嫌清濁為萬物五行¶
所以二陽三陰何土尊尊者配天金木水火陰陽自偶¶
<pb:KR2c0021_WYG_159-14b>¶
五行所以更王何以其轉相生故有終始也木生火火¶
生土土生金金生水水生木是以木王火相土死金囚¶
水休王所勝者死囚故王者休木王火相何以知為臣¶
土所以死者子為父報仇者也五行之子慎之物歸母¶
木王火相金成其火燋金金生水水滅火報其理火生¶
土土則害水莫能而禦五行所以相害者天地之性衆¶
勝寡故水勝火也精勝堅故火勝金剛勝柔故金勝木¶
專勝散故木勝土實勝虚故土勝水也火陽君之象也¶
<pb:KR2c0021_WYG_159-15a>¶
水陰臣之義也臣所以勝其君何此謂無道之君也故¶
為衆陰所害猶紂王也是使水得施行金以益之土以¶
應之欲温則温欲寒則寒亦何從得害火乎曰五行各¶
自有陰陽木生火所以還燒其母何曰金勝木火欲為¶
木害金金者堅強難消故母以遜體助火燒金此自欲¶
成子之義又陽道不相離故為兩盛火死子乃繼之木¶
王所以七十二日何土王四季各十八日合九十日為¶
一時王九十日土所以王四季何木非土不生火非土¶
<pb:KR2c0021_WYG_159-15b>¶
不榮金非土不成水非土不髙土扶微助衰歷成其道¶
故五行更王亦須土也王四季居中央不名時五行何¶
以知同時起丑訖義相生傳曰五行竝起赴各以名别¶
陽生陰煞火中無生物水中反有生物何生者以内火¶
陰在内故不生也水火獨一種金木多品何以為南北¶
陰陽之極也得其極故一也東西非其極也故非一也¶
水木可食金火土不可食何木者陽陽者施生故可食¶
火者陰在内金者陰嗇吝故不可食火水所以殺人何¶
<pb:KR2c0021_WYG_159-16a>¶
水盛氣也故入而殺人火陰在内故殺人壮扵水也金¶
木氣微故不能自殺人也火不可入其中者陰在内也¶
入則殺人矣水土陽在内故可入其中金木微氣也精¶
宻不可得入也水火不可加人功為用金木加人功何¶
火者盛陽水者盛陰者也氣盛不變故不可加人功為¶
人用金木者不能自成故須人加功以為人用也五行¶
之性火熱水寒有温水無寒火何眀臣可以為君君不¶
可更為臣五行常在火乍亡何水太陰也刑者故常在¶
<pb:KR2c0021_WYG_159-16b>¶
金少陰木少陽微氣無變故亦常在火太陽精微人君¶
之象象尊常藏猶天子居九重之内臣下衛之也藏扵¶
木者依扵仁也木自生金須人取之乃成陰卑不能自¶
成也木所以浮金所以沈何子生扵母之義肝所以沈¶
肺所以浮何有知者尊其母也一説木畏金金之妻庚¶
受庚之化木者法其本柔可曲直故浮也肝法其化直¶
故沈五行皆同義天子所以内眀而外昧人所以外眀¶
而内昧何眀天人欲相嚮而治也行有五時有四何四¶
<pb:KR2c0021_WYG_159-17a>¶
時為時五行為節故木王即謂之春金王即謂之秋土¶
尊不任職君不居部故時有四也子不肯禪何法法四¶
時火不興土而興金也父死子繼何法法木終火王也¶
兄死弟及何法法夏之承春也善善及子孫何法法春¶
生待夏復長也惡惡止其身何法法秋殺不待冬也主¶
幼臣攝政何法法土用事扵季孟之閒也子之復讎何¶
法法土勝水水勝火也子順父臣順君妻順夫何法法¶
地順天也男不離父母何法法火不離木也女離父母¶
<pb:KR2c0021_WYG_159-17b>¶
何法法水流去金也娶妻親迎何法法日入陽下陰也¶
君讓臣何法法月三十日名其功也善稱君過稱已何¶
法法陰陽共敘共生陽名生陰名煞臣有功歸扵君何¶
法法歸眀扵日也臣法君何法法金正木也子諫父何¶
法法火揉直木也臣諫君不從則去何法法水潤下達¶
扵上也君子逺子近孫何法法木逺火近土也親屬臣¶
諫不相去何法法水木枝葉不相離也父為子隱何法¶
法木之藏火也子為父隱何法法水逃金也君有衆民¶
<pb:KR2c0021_WYG_159-18a>¶
何法法天有衆星也王者賜先親近後疎逺何法法天¶
雨髙者先得之也長幼何法法四時有孟仲季也朋友¶
何法法水合流相承也父母生子養長子何法法水生¶
木長大也子養父母何法法夏養長木此火養母也不¶
以父命廢主命何法法金不畏土而畏火陽舒陰急何¶
法法日行遲月行疾也有分土無分民何法法四時各¶
有分而所生者通也若言東東方天下皆生也君一娶¶
九女何法法九州象天之施也不娶同姓何法法五行¶
<pb:KR2c0021_WYG_159-18b>¶
異類乃相生也子䘮父母何法法木不見水則憔悴也¶
䘮三年何法法三年一閏天道終也父䘮子夫䘮妻何¶
法法一歳物有終始天氣亦為之變也年六十閉房何¶
法法六月陽氣衰也人有五藏六府何法法五行六合¶
也人目何法法日月明也日照晝月照夜人目所不更¶
照何法法日亦更用事也王者監二王之後何法法木¶
須金以正須水以潤也眀王先賞後罰何法法四時先¶
生後煞也(釋名五行者五氣也扵其方各施行也金禁/也其氣剛嚴能禁制也木冒也華葉自覆冒)¶
<pb:KR2c0021_WYG_159-19a>¶
(也水準也準平物也火化也消化物也亦言毁/也物入中皆毁壊也土吐也能吐生萬物也)¶
　　　祥應¶
白虎通王者易姓而起必升封泰山何教告之義也始¶
受命之時改制應天天下太平功成封禪以告太平也¶
所以必扵泰山何萬物所交代之處也必扵其上何因¶
髙告髙順其類也故升封者増髙也下禪梁甫之山基¶
廣厚也刻石紀號者著已之功跡也以自效倣也天以¶
髙為尊地以厚為徳故増泰山之髙以放天附梁甫之¶
<pb:KR2c0021_WYG_159-19b>¶
基以報地眀天地之所命功成事遂有益扵天地若髙¶
者加髙厚者加厚矣或曰封者金泥銀繩或曰石泥金¶
繩封以印璽故孔子曰升泰山觀易姓之王可得而數¶
者七十有餘封者廣也言禪者眀以成功相傳也梁甫¶
者泰山旁山名正以梁甫何以三皇禪扵繹繹之山眀¶
已成功而去有徳者居之繹繹者無竆之意也五帝禪¶
扵亭亭者制度審諟徳著眀也三王禪扵梁甫之山者¶
梁信也甫輔也輔天地之道而行之也太平乃封知告¶
<pb:KR2c0021_WYG_159-20a>¶
扵天必也扵岱宗何眀知易姓也刻石紀號知自紀扵¶
百王也燎祭天報之義也望祭山川祀羣神也詩云扵¶
皇時周陟其髙山言周太平封泰山也又曰墮山喬嶽¶
允猶翕河言望祭山川百神來歸也天下太平符瑞所¶
以來至者以為王者承統理調和陰陽陰陽和萬物序¶
休氣充塞故符瑞竝臻皆應徳而至徳至天則斗極眀¶
日月光甘露降徳至地則嘉禾生蓂莢起秬鬯出太平¶
感徳至文表則景星見五緯順軌徳至草木則朱草生¶
<pb:KR2c0021_WYG_159-20b>¶
木連理徳至鳥獸則鳳凰翔鸞鳥舞麒麟臻白虎到狐¶
九尾白雉降白鹿見白鳥下徳至山陵則景雲出芝實¶
茂陵出異丹阜出萐莆山出器車澤出神鼎徳至淵泉¶
則黄龍見醴泉通河出龍圖洛出龜書江出大貝海出¶
眀珠徳至八方則祥風至佳氣時喜鍾律調音度施四¶
夷化越裳貢孝道至則以萐莆者樹名也其葉大扵門¶
扇不揺自扇扵飲食清凉助供養也繼嗣平眀則賔連¶
生扵房戸賔連者木名連累相承故在扵房戸象繼嗣¶
<pb:KR2c0021_WYG_159-21a>¶
也日歷得其分度則蓂莢生扵階閒蓂莢樹名也月一¶
日生一莢十五日畢至十六日去一莢故莢階生似日¶
月也賢不肖位不相踰則平路生扵庭平路者樹名也¶
官位得其人則生失其人則死狐九尾何狐死首丘不¶
忘本也眀安不忘危也必九尾也者九妃得其所子孫¶
繁息也扵尾者何眀後當盛也景星者大星也月或不¶
見景星常見可以夜作有益扵人民也甘露者美露也¶
降則物無不盛者也朱草者赤草也可以染絳别尊卑¶
<pb:KR2c0021_WYG_159-21b>¶
也醴泉者美泉也状若醴酒可以養老嘉禾者大禾也¶
成王時有三苖異畆而生同為一穟大幾盈車長幾充¶
箱民有得而上之者成王訪周公而問之公曰三苖為¶
一穟天下當合為一乎以是果有越裳氏重九譯而來¶
矣(孝經緯封乎泰山考績燔/燎禪乎梁甫刻石紀號)¶
説文麒仁獸也麕身牛尾一角麐牝麒也(爾雅麐麕身/牛尾一角)¶
(宋符瑞志麒麟者仁獸也牡曰騏牝曰麟不刳胎剖卵/則至麕身而牛尾狼頂而一角黄色而馬足含仁而戴)¶
(義音中鍾呂歩中規矩不踐生蟲不折生草不食不義/不飲洿池不入坑穽不行羅網眀王動静有儀則見牡)¶
<pb:KR2c0021_WYG_159-22a>¶
(鳴曰逝聖牝嗚曰歸和春鳴曰扶幼夏鳴曰養綏折博/雅□麐狼題肉角含仁懐義音中鍾呂歩行中規  還)¶
(中矩逰必擇土翔必後處不履生蟲不折生草不羣居/不旅行不入穽陷不羅罘㒺文彰彬也  春秋感精符)¶
(麟一角眀海内共一王也王/者不刳胎不剖卵則出扵郊)鳳神鳥也天老曰鳳之象¶
也鴻前麐後蛇頸魚尾鸛顙鴛思龍文龜背燕頷雞喙¶
五色備舉出扵東方君子之國翺翔四海之外過崑崙¶
飲砥柱濯羽弱水莫宿風穴見則天下大安寧(爾雅鶠/鳳其雌)¶
(皇/也)　(春秋演孔圗鳳鶉火之禽陽之精惟徳能至神鳥/淮南子三皇鳳至扵庭三代鳳至扵門周室鳳至)¶
(扵澤徳彌澆所止彌/逺徳彌精所至彌近)¶
<pb:KR2c0021_WYG_159-22b>¶
宋符瑞志鳳凰者仁鳥也不刳胎剖卵則至或翔或集¶
雄曰鳳雌曰凰蛇頭燕頷龜背鼈腹鶴頸雞喙鴻前魚¶
尾青首駢翼鷺立而鴛鴦思首戴徳而背負仁項荷義¶
而膺抱信足履正而尾繫武小音中鐘大音中鼓延頸¶
奮翼五光備舉興八風降時雨食有節飲有儀往有文¶
來有嘉逰必擇地飲不妄下其鳴雄曰節節雌曰足足¶
晨鳴曰發眀晝鳴曰上朔夕鳴曰歸昌昏鳴曰固常夜¶
鳴曰保長其樂也徘徘徊徊雍雍喈喈唯鳳凰為能究¶
<pb:KR2c0021_WYG_159-23a>¶
萬物通天祉象百状達王道率五音成九徳備文武正¶
下國故得鳳之象一則過之二則翔之三則集之四則¶
春秋居之五則終身居之(博雅鳳皇雞頭燕頷蛇頸鴻/身魚尾骿翼五色首文曰徳)¶
(翼文曰順背文曰義腹文曰信膺文曰仁雄鳴曰即即/雌鳴曰足足昏鳴曰固常晨鳴曰發眀晝鳴曰保長暮)¶
(鳴曰上翔集鳴曰歸昌翳鳥鸞鳥鷫鵊鸑鷟鴣筩鵕䴊/廣昌鷦眀鳳皇屬也  論語䜟鳳六象九苞六象頭象)¶
(天目象日背象月翼象風足象地尾象緯九苞口苞命/眼合度耳聰達舌詘申色光彩冠短周距鋭鈎音激揚)¶
(腹文戶○宋均注緯五緯也度天度也似樂叶圗懲五/鳳皆五色為瑞者一為孼者四其四皆  鳳竝為妖一)¶
(曰鷫鸘鳩喙圓目身義戴信嬰禮膺仁負智至則役之/感也二曰發眀烏喙大翼大頸身仁戴智嬰義膺信負)¶
<pb:KR2c0021_WYG_159-23b>¶
(禮至則䘮之感也三曰焦眀長喙疏翼圓尾身義戴信/嬰仁膺智負禮至則水之感也四曰幽昌兑目小頭大)¶
(身細足脛若鱗葉身智戴信/負禮膺仁至則旱之感也)¶
爾雅龜俯者靈仰者謝前弇諸果後弇諸獵左倪不類¶
右倪不若　一曰神龜二曰靈龜三曰攝龜四曰寳龜¶
五曰文龜六曰筮龜七曰山龜九曰水龜十曰火龜(説/文)¶
(龜舊也外骨内肉者也從它龜頭與它頭同天地之性/廣肩無雄龜鼈之類以它為雄象足甲尾之形博雅爪)¶
(龜/也)¶
説苑靈龜文五色似玉似金背陰向陽上隆象天下平¶
<pb:KR2c0021_WYG_159-24a>¶
法地槃衍象山四趾轉運應四時文著象二十八宿蛇¶
頭龍翅左精象日右精象月千嵗之化下氣上通能知¶
吉凶存亡之變寧則信信如也動則著矣(宋符瑞志靈/龜者神龜也)¶
(王者徳澤湛清漁獵山川從時則出五色鮮眀三百嵗/浮扵蕖葉之上三千嵗常逰扵卷耳之上知存亡明扵)¶
(吉凶禹卑宮室靈龜見𤣥龜書者天/符也王者徳至淵泉則雒出龜書)¶
説文龍鱗蟲之長能幽能眀能細能巨能短能長春分¶
而登天秋分而潛淵(宋符瑞志黄龍者四龍之長也不/漉池而漁徳至淵泉則黄龍逰扵)¶
(池能髙能下能細能大能幽能㝠能短能長乍存乍亡/赤龍河圖者地之符也王者徳至淵泉則河出龍圖)¶
<pb:KR2c0021_WYG_159-24b>¶
(博雅有鱗曰蛟龍有翼曰應龍有角曰&KR2836;龍無角曰&KR0008;/龍龍能髙能下能小能巨能幽能眀能短能長淵深是)¶
(藏&KR0008;和其光之方言/未陞天龍謂  蟠龍)¶
説苑神龍昭昭乎其髙也淵乎其下也薄乎天光髙乎¶
其著也一有一亡忽微哉斐然成章虛無則精以和動¶
作則靈以化扵戲允哉君子辟神也(宋符瑞志龍馬者/仁馬也河水之精)¶
(髙八尺五寸長頸有翼傍有垂毛鳴聲九哀朱騰黄者/神馬也其色黄王者徳御四方則出  白馬  鬛王者)¶
(任賢良則見菟澤馬者王者勞來百姓則至徳腰䮍者/神馬也與飛  同亦各隨其方而至以眀君  也  &KR0008;)¶
(者幽隱之獸也有眀王在位則來為時辟除災害位角/端者日行萬八千里又曉四夷之語眀君聖主在  眀)¶
<pb:KR2c0021_WYG_159-25a>¶
(達外方幽逺之事則奉書而至/五色光耀洞眀王者道備則至)　(天鹿者純靈之獸也/周印者神獸之名也)¶
(星宿之變化王者徳盛則至白獬豸者知曲直獄訟平/則至  白虎王者不暴虐則  虎仁不害物  白象者)¶
(人君自養有節則至白白狢王者仁智則至/者眀惠及下則至    麞王者刑罰理則至)　(白鹿王/銀麂刑)¶
(罰得共民不為非則至熊白兔王者敬耆老則見/兔王者徳盛則至  赤  佞人逺姦猾息則入國)　(赤/三)¶
(角獸先王法度修則至至一角獸天下平一則至寡六/足獸王者謀及衆庶則    比肩獸王者徳及孤  則)¶
(至而神鳥者赤神之精也知音聲清濁和調者也雖赤/色  備五采雞聲鳴中五音肅肅雍雍喜則鳴舞樂處)¶
(幽隱風俗從則至至白雀者王者爵禄均則至扵白烏/王者宗廟肅敬則    蒼烏者賢君修行孝慈  萬姓)¶
(不好殺生則來方三足烏王者慈孝天地則至者同心/鳥王者徳及遐  四夷合同則至  比翼鳥王  徳及)¶
<pb:KR2c0021_WYG_159-25b>¶
(髙逺則至及小鳥生大鳥王者土地開闢則至徳比目/魚王者徳  幽隱則見  嘉禾五榖之長王者  盛則)¶
(二苖共秀扵周徳三苖共穗扵商徳同本異穟扵夏徳/異本同秀  巨鬯三禺之禾一稃二米王者宗廟修則)¶
(出肅朱草草之精也世有聖人之徳則生生福草者宗/廟  則生宗廟之中  芝草王者慈仁則  食之令人)¶
(度世/則低)　(華平其枝正平王者有徳則生徳剛則仰徳弱/平露如盖以察四方之政其國不平則隨方而)¶
(傾理賔連濶達生扵房室王者御后妃有節則生者木/連  王者徳澤純洽八方合為一則生  威蕤王  禮)¶
(備則生扵殿前養威香者王者禮備則常生至芝英者/王者親近耆老  有道則生  甘露王者徳  大和氣)¶
(盛則降柏受甘露王者耆老見敬則柏受甘露竹受甘/露王老尊賢愛老不失細微則竹簟受甘露  醴泉水)¶
(之精也甘美王者修理則出也浪井不鑿自成王者清/静則應  山車者山藏之精  不藏金玉山澤以時通)¶
<pb:KR2c0021_WYG_159-26a>¶
(山海之饒以給天下則山成其車澤根車者徳及山陵/則出  象車者山之精也王者徳  流洽四境則出)¶
(金車王者孝至則出五神鼎者質文之精也知吉知凶/能重能輕不炊而沸  味自生王者徳盛則出  玉罋)¶
(者不汲而滿王者清㢘則出/陵出黒丹王者修至孝則出)　(丹甑五榖豐孰則出則/玉馬王者精尊賢者)¶
(出國玉雞王者至孝則出出玉英五常竝修則見為金/勝  平盗賊四夷賔服則    地珠王者不以財  寳)¶
(則生珠信明月珠王者不盡介鱗之物則出/王者㳟  則見  璧流離王者不隱過則至)　(珊瑚鉤/碧石者)¶
(玩好之物棄則至/者不貪財寳則出)　(紫達王者仁義行則見物大貝王/雞駭犀王者賤難得之  則出)¶
(金人王者有盛徳則逰後池先延嬉王者孝道行則至/  易坤靈圗聖人受命瑞應  扵河瑞應之至聖人殺)¶
(龍龍不可殺皆感氣君子得衆人之助瑞應先見扵陸/瑞應之至君子發地蛇不如龍陸不如河  禮斗威儀)¶
<pb:KR2c0021_WYG_159-26b>¶
(君乗木而王其政升平則幅草生廟中南海輸以蒼烏/君乗金而王其政訟平芳桂常生麒麟在郊君乗水而)¶
(王為人黒色大耳其政和平則景雲至北海輸以文狐/君乗火而王其政和平梓為常生南海輸以駿馬君乗)¶
(土而王其政太平山車垂鉤鳳凰集扵苑林白孝經援/神契王者奉已儉約臺榭不侈尊事耆老則  雀見)¶
(徳及扵天則斗極眀日月光甘露降徳及扵地則嘉禾/生蓂荚起秬鬯出徳至八極則景星見徳至草木則朱)¶
(草生木連理徳至鳥獸則鳳凰集鸞鳥舞麒麟臻白虎/動狐九尾雉白首白鳥下徳至山陵則景雲出徳至深)¶
(泉則黄龍見醴泉湧河出龍圗/洛出龜書善飬老則芝草茂)¶
　　　龜策¶
白虎通天子下至士皆有蓍龜者重事决疑示不自専¶
<pb:KR2c0021_WYG_159-27a>¶
禮三正記曰天子龜長一尺二寸諸侯一尺大夫八寸¶
士六寸龜陰故數偶也天子蓍長九尺諸侯七尺大夫¶
五尺士三尺蓍陽故數奇也所以先謀及卿士何先盡¶
人事念而不能得思而不能知然後問扵蓍龜聖人獨¶
見先睹必問蓍龜何示不自專也或曰清微無端緒非¶
聖人所及聖人亦疑之尚書曰女則有疑謂武王也乾¶
草枯骨衆多非一獨以灼龜何此天地之閒壽考之物¶
故問之也龜之為言久也蓍之為言耆也久長意也龜¶
<pb:KR2c0021_WYG_159-27b>¶
曰卜蓍曰筮何卜赴也爆見兆筮也者信也見其卦也¶
尚書卜三龜禮士冠經曰筮扵廟門外筮畫卦所以必¶
扵廟何託義歸智扵先祖至尊故因先祖而問之也卜¶
春秋何方以為扵西方東面葢蓍之處也卜時西向已¶
卜退東向問蓍扵東方面以少問老之義皮弁素幘求¶
之扵質也或曰天子占卜九人諸侯七人大夫五人士¶
三人不見吉凶扵蓍復以卜何蓍者陽道多變變乃成¶
龜以荆火灼之何禮雜記曰龜陰之老也蓍陽之老也¶
<pb:KR2c0021_WYG_159-28a>¶
龍非水不處龜非火不兆以陽動陰也必以荆者取其¶
究音也蓍龜敗則埋之何重之不欲人襲尊者也周官¶
曰凡國之大事先筮而後卜凡卜人君視體大夫視色¶
士視墨凡人卜事視髙揚火以作龜凡取龜用秋時攻¶
龜用冬時(逸禮天子龜尺二寸諸侯八寸大夫六寸士/民四寸龜者陰蟲之老也老者先知故君子)¶
(舉事必/考之)¶
史記自古聖王将建國受命興動事業何嘗不寳卜筮¶
以助善唐虞以上不可記已自三代之興各據禎祥塗¶
<pb:KR2c0021_WYG_159-28b>¶
山之兆從而夏啟世飛燕之卜順故殷興百榖之筮吉¶
故周王王者决定諸疑參以卜筮斷以蓍龜不易之道¶
也蠻夷氐羌雖無君臣之序亦有决疑之卜或以金石¶
或以草木國不同俗然皆可以戰伐攻擊推兵求勝各¶
信其神以知來事畧聞夏殷欲卜者乃取蓍龜已則弃¶
去之以為龜藏則不靈蓍久則不神至周室之卜官常¶
寳藏蓍龜又其大小先後各有所尚要其歸等耳或以¶
為聖王遭事無不定決疑無不見其設稽神求問之道¶
<pb:KR2c0021_WYG_159-29a>¶
者以為後世衰微愚不師智人各自安化分為百室道¶
散而無垠故推歸之至微要潔扵精神也或以為昆蟲¶
之所長聖人不能與争其處吉凶别然否多中扵人周¶
公卜三龜而武王有瘳紂為㬥虐而元龜不占晉文将¶
定襄王之位卜得黄帝之兆䘚受彤弓之命獻公貪驪¶
姬之色卜而兆有口象其禍竟流五世楚靈将背周室¶
卜而龜逆終被乾溪之敗兆應信誠扵内而時人眀察¶
見之扵外可不謂兩合者哉君子謂夫輕卜筮無神眀¶
<pb:KR2c0021_WYG_159-29b>¶
者悖背人道信禎祥者鬼神不得其正故書建稽疑五¶
謀而卜筮居其二五占從其多眀有而不專之道也余¶
至江南觀其行事問其長老云龜千年乃逰蓮葉之上¶
蓍百莖共一根又其所生獸無虎狼草無毒螫江旁人¶
家嘗畜龜飲食以為能導引致氣有益扵助衰養老豈¶
不信哉(○史龜/策傳)　傳曰下有伏靈上有兔絲上有擣蓍¶
下有神龜所謂伏靈者在兔絲之下状似飛鳥之形新¶
雨已天清静無風以夜捎兔絲去之即以&KR0034;燭此地燭¶
<pb:KR2c0021_WYG_159-30a>¶
之火滅即記其處以新布四丈環置之眀即掘取之入¶
四尺至七尺得矣過七尺不可得伏靈者千嵗松根也¶
食之不死聞蓍生滿百莖者其下必有神龜守之其上¶
嘗有青雲覆之傳曰天下和平王道得而著莖長丈其¶
叢生滿百莖方今世取蓍者不能中古法度不能得滿¶
百莖長丈者取八十莖已上蓍長八尺即難得也人民¶
好用卦者取滿六十莖已上長滿六尺者即可用矣記¶
曰能得名龜者財物歸之家必大富至千萬一曰北斗¶
<pb:KR2c0021_WYG_159-30b>¶
龜二曰南辰龜三曰五星龜四曰八風龜五曰二十八¶
宿龜六曰日月龜七曰九州龜八曰玉龜凡八名龜龜¶
圗各有文在腹下文云云者此某之龜也畧記其大指¶
不寫其圗取此龜不必滿尺二寸民人得長七八寸可¶
寳矣今夫珠玉寳器雖有所深藏之見其光必出其神¶
眀其此之謂乎故玉出扵山而木潤淵生珠而㟁不枯¶
者潤澤之所加也眀月之珠出扵江海藏扵蚌中蚗蠪¶
伏之王者得之長有天下四夷賔服能得百莖蓍并得¶
<pb:KR2c0021_WYG_159-31a>¶
其下龜以卜者百言百當足以決吉凶有神龜在江南¶
嘉林中嘉林者獸無虎狼鳥無鴟梟草無毒螫野火不¶
及斧斤不至是為嘉林龜在其中嘗巢扵芳蓮之上左¶
脅書文曰甲子重光得我者匹夫為人君有土正諸侯¶
得我為帝王求之扵白蛇蟠杅林中者齋戒以待譺然¶
状如有人來告之因以醮酒佗髪求之三宿而得由是¶
觀之豈不偉哉故龜可不敬歟南方老人用龜支牀足¶
行二十餘嵗老人死移牀龜尚生不死龜能行氣導引¶
<pb:KR2c0021_WYG_159-31b>¶
問者曰龜至神若此然太卜官得生龜何為輙殺取其¶
甲乎近世江上人有得名龜畜置之家因大富與人議¶
欲遣去人教殺之勿遣遣之破人家龜見夢曰送我水¶
中無殺吾也其家終殺之殺之後身死家不利人民與¶
君王者異道人民得名龜其狀類不宜殺也以往古故¶
事言之古眀王聖主皆殺而用之(○禇少/孫補傳)¶
　　　書契¶
説文古者庖犧氏之王天下也仰則觀象扵天俯則觀¶
<pb:KR2c0021_WYG_159-32a>¶
法扵地視鳥獸之文與地之宜近取諸身逺取諸物扵¶
是始作易八卦以垂憲象及神農氏結繩為治而統其¶
事庶業其繁飾偽萌生黄帝之史倉頡見鳥獸蹏迒之¶
迹知分理之可相别異也初造書契百工以乂萬品以¶
察葢取諸夬夬揚扵王庭言文者宣教眀化扵王者朝¶
廷君子所以施禄及下居徳則忌也倉頡之初作書葢¶
依類象形故謂之文其後形聲相益即謂之字字者言¶
孳乳而浸多也著扵竹帛謂之書書者如也以迄五帝¶
<pb:KR2c0021_WYG_159-32b>¶
三王之世改易殊體封扵泰山者七十有二代靡有同¶
焉周禮八嵗入小學保氏教國子先以六書一曰指事¶
指事者視而可識察而可見上下是也二曰象形象形¶
者書成其物隨體詰詘日月是也三曰形聲形聲者以¶
事為名取譬相成江河是也四曰㑹意㑹意者比類合¶
誼以為指撝武信是也五曰轉注轉注者建類一首同¶
意相受考老是也六曰假借假借者本無其字依聲託¶
事令長是也及宣王太史籕者大篆十五篇與古文或¶
<pb:KR2c0021_WYG_159-33a>¶
異至孔子書六經左丘眀述春秋傳皆以古文厥義可¶
得而説其後諸侯力政不統扵王惡禮樂之害已而皆¶
去其典籍分為七國田疇異畮車涂異軌律令異法衣¶
冠異制言語異聲文字異形秦始皇初兼天下丞相李¶
斯乃奏同之罷其不與秦文合者斯作倉頡篇中車府¶
令趙髙作爰厯篇太史令胡母敬作博學篇皆取史籕¶
大篆或頗省改所謂小篆者也是時秦燒滅經書滌除¶
舊典大發𨽻䘚興役戍官獄職務繁初有𨽻書以趣約¶
<pb:KR2c0021_WYG_159-33b>¶
易而古文由此絶矣自璽秦書有八體一曰大篆二曰¶
小篆三曰刻符四曰蟲書五曰摹印六曰署書七曰殳¶
書八曰𨽻書(○字源云太昊時始有文字黄帝變為古/文又云庖犧氏作龍書炎帝作穗書倉頡)¶
(變古寫鳥跡作鳥跡篆少昊作鳳書髙陽作蝌/蚪書○古文之見扵法帖者録扵左以備考)¶
蒼頡書¶
　¶
夏禹書¶
史籀書　　　　　　　　　　(○此為/大篆)¶
<pb:KR2c0021_WYG_159-34a>¶
孔子書¶
　¶
李斯書¶
　　　　　　　　　　　　　　　(○此為/小篆)¶
程邈書□得一以淸地得一以寍神得一以靈谷得一以盈萬¶
物得一以生侯王得一以爲爲天下正其致之□无以淸將恐¶
歇(○此為/𨽻書)¶
釋名三墳墳分也論三才之分天地人之治其體有三¶
<pb:KR2c0021_WYG_159-34b>¶
也五典典鎮也制法所以鎮定上下其等有五也八索¶
索素也著素王之法若孔子者聖而不王制此法者有¶
八也九丘丘區也區别九州土地教所宜施者也此皆¶
三王以前上古羲皇時書也今皆亡惟堯典存也(尚書/序伏)¶
(義神農黄帝之書謂之三墳言大道也少昊顓頊髙辛/唐虞之書謂之五典言常道也八卦之説謂之八索求)¶
(其義也九州之志謂之九丘丘聚也言九州/所有土地所有風氣所宜者皆聚此書也)¶
爾雅簡謂之畢不律謂之筆滅謂之㸃(釋名版般也般/般平廣也札櫛)¶
(也編之如櫛齒相比也簡間也編之篇篇有閒也槧版/之長三尺者也槧漸也言其漸漸然長也牘睦也手執)¶
<pb:KR2c0021_WYG_159-35a>¶
(之以進見所以為恭睦也籍籍也所以籍疏人名户口/也簿言可以簿疏宻也  博雅㸠&KR0008;牒牘牑牏版也篇)¶
(章䉣程也&KR0034;䉳簧牌籍也笧謂之簡/筁謂之簿書如也書記也&KR0034;著也)¶
　　　兵戎¶
史記兵者聖人所以討彊暴平亂世夷險阻救危殆自¶
含血戴角之獸見犯則校而況扵人懐好惡喜怒之氣¶
喜則愛心生怒則毒螫加性情之理也昔黄帝有涿鹿¶
之戰以定火災顓頊有共工之陳以平水害成湯有南¶
巢之伐以殄夏亂遞興遞廢勝者用事所受扵天也自¶
<pb:KR2c0021_WYG_159-35b>¶
是之後名士迭興晉用咎犯而齊用王子吳用孫武申¶
眀軍約賞罰必信䘚霸諸侯兼列邦士雖不及三代之¶
誥誓然身寵君尊當時顯揚可不謂榮焉豈與世儒闇¶
扵大較不權輕重猥云徳化不當用兵大至窘辱失守¶
小乃侵犯削弱遂執不移等哉故教笞不可廢扵家刑¶
罰不可捐扵國誅伐不可偃扵天下用之有巧拙行之¶
有逆順耳夏桀殷紂手搏豺狼足追四馬勇非微也百¶
戰克勝諸侯懾服權非輕也秦二世宿軍無用之地連¶
<pb:KR2c0021_WYG_159-36a>¶
兵扵邉陲力非弱也結怨匈奴絓禍扵越埶非寡也及¶
其威盡埶極閭巷之人為敵國咎生窮武之不知足甘¶
得之心不息也¶
漢書夫人宵天地之䫉懐五常之性聰眀精粹有生之¶
最靈者也爪牙不足㠯供耆欲趨走不足以避利害無¶
毛羽㠯禦寒暑必将役物㠯為養任智而不恃力此其¶
所㠯為貴也故不仁愛則不能羣不能羣則不勝物不¶
勝物則養不足羣而不足争心将作上聖卓然先行敬¶
<pb:KR2c0021_WYG_159-36b>¶
讓博愛之徳者衆心説而從之從之成羣是為君矣歸¶
而往之是為王矣洪範曰天子作民父母為天下王聖¶
人取類以正名而謂君為父母眀仁愛徳讓王道之本¶
也愛待敬而不敗徳須威而久立故制禮㠯崇敬作刑¶
㠯眀威聖人既躳眀悊之性必通天地之心制禮作教¶
立法設刑動緣民情而則天象地故曰先王立禮則天¶
之眀因地之性也刑罰威獄㠯類天之震曜殺戮也温¶
慈惠和㠯效天之生殖長育也書云天秩有禮天討有¶
<pb:KR2c0021_WYG_159-37a>¶
罪故聖人因天秩而制五禮因天討而作五刑大刑用¶
甲兵其次用斧鉞中刑用刀鋸其次用鑚鑿薄刑用鞭¶
扑大者陳諸原野小者致之市朝其所繇来者上矣自¶
黄帝有涿鹿之戰㠯定火災顓頊有共工之陳㠯定水¶
害唐虞之際至治之極猶流共工放讙兜竄三苖殛鯀¶
然後天下服夏有甘扈之戰殷周㠯兵定天下矣天下¶
既定戢臧干戈教㠯文徳而猶立司馬之官設六軍之¶
衆因井田而制軍賦地方一里為井井十為通通十為¶
<pb:KR2c0021_WYG_159-37b>¶
成成方十里成十為終終十為同同方百里同十為封¶
封十為畿畿方千里有税有租税㠯足食賦以足兵故¶
四井為邑四邑為丘丘十六井也有戎馬一匹牛三頭¶
四丘為甸甸六十四井也有戎馬四匹兵車一乗牛十¶
二頭甲士三人䘚七十二人干戈備具是謂乗馬之法¶
一同百里提封萬井除山川沈厈城池邑居園囿術路¶
三千六百井定出賦六千四百井戎馬四百匹兵車百¶
乗此卿大夫采地之大者也是謂百乗之家一封三百¶
<pb:KR2c0021_WYG_159-38a>¶
一十六里提封十萬井定出賦六萬四千井戎馬四千¶
匹兵車千乗此諸侯之大者也是謂千乗之國天子畿¶
方千里提封百萬井定出賦六十四萬井戎馬四萬匹¶
兵車萬乗故稱萬乗之主戎馬車徒干戈素具春振旅¶
㠯搜夏拔舎㠯苖秋治兵以獮冬大閲㠯狩皆扵農隙¶
㠯講事焉五國為屬屬有長十國為連連有帥三十國¶
為䘚䘚有正二百一十國為州州有牧連帥比年簡車¶
䘚正三年簡徒羣牧五載大簡車徒此先王為國立武¶
<pb:KR2c0021_WYG_159-38b>¶
足兵之大畧也周道衰法度&KR2330;至齊桓公任用管仲而¶
國富民安公問行伯用師之道管仲曰公欲定䘚伍修¶
甲兵大國亦将修之而小國設備則難㠯速得志矣扵¶
是乃作内政而寓軍令焉故䘚伍定虖里而軍政成虖¶
郊連其什伍居處同樂死生同憂禍福共之故夜戰則¶
其聲聞晝戰則其日相見緩急足㠯相死其教已成外¶
攘夷狄内尊天子㠯安諸夏齊威既沒晉文接之亦先¶
定其民作被廬之法總帥諸侯迭為盟主然其禮已頗¶
<pb:KR2c0021_WYG_159-39a>¶
僭差又隨時茍合㠯求欲速之功故不能充王制二伯¶
之後寖㠯陵夷至魯成公作丘甲哀公用田賦搜狩治¶
兵大閲之事皆失其正春秋書而譏之㠯存王道扵是¶
師旅亟動百姓罷敝無伏節死難之誼孔子傷焉曰㠯¶
不教民戰是謂棄之春秋之後滅弱吞小竝為戰國稍¶
増講武之禮㠯為戲樂用相夸視而秦更名角抵先王¶
之禮沒扵淫樂中矣雄桀之士因執輔時作為權詐㠯¶
相傾覆吳有孫武齊有孫臏魏有吳起秦有商鞅皆禽¶
<pb:KR2c0021_WYG_159-39b>¶
敵立勝垂著篇籍當此之時合從連衡轉相攻伐代為¶
雌雄齊愍㠯技擊彊魏惠㠯武䘚奮秦昭㠯鋭士勝世¶
方争扵功利而馳説者㠯孫武為宗時唯孫卿眀扵王¶
道而非之曰彼孫武者上執利而貴變詐施扵暴亂昬¶
嫚之國君臣有閒上下離心政謀不良故可變而詐也¶
夫仁人在上為下所卬猶子弟之衛父兄若手足之扞¶
頭目何可當也鄰國望我歡若親戚芬若椒蘭頋視其¶
上猶焚灼仇讎人情豈肯為其所惡而攻其所好哉故¶
<pb:KR2c0021_WYG_159-40a>¶
㠯桀攻桀猶有巧拙㠯桀詐尭若卵投石夫何幸之有¶
詩曰武王載旆有䖍秉鉞如火烈烈則莫我敢遏言㠯¶
仁誼綏民者無敵扵天下也若齊之技擊得一首則受¶
賜金事小敵脃則媮可用也事鉅敵堅則渙然離矣是¶
亡國之兵也魏氏武䘚衣三屬之甲操十二石之弩負¶
矢五十个置戈其上冠胄帯劍贏三日之糧日中而趨¶
百里中試則復其戶利其田宅如此則其地雖廣其税¶
必寡其氣力數年而衰是危國之兵也秦人其生民也¶
<pb:KR2c0021_WYG_159-40b>¶
陿阸其使民也酷烈劫之㠯執隱之以阸狃之㠯賞慶¶
道之以刑罰使其民所㠯要利扵上者非戰無由也功¶
賞相長五甲首而𨽻五家是最為有數故能四世有勝¶
扵天下然皆干賞蹈利之兵庸徒鬻賣之道耳未有安¶
制矜節之理也故雖地廣兵彊鰓鰓常恐天下之一合¶
而共軋已也至乎齊桓晉文之兵可謂入其域而有節¶
制矣然猶未本仁義之統也故齊之技擊不可㠯遇魏¶
之武卒魏之武䘚不可㠯直秦之鋭士秦之鋭士不可¶
<pb:KR2c0021_WYG_159-41a>¶
㠯當桓文之節制桓文之節制不可㠯敵湯武之仁義¶
故曰善師者不陳善陳者不戰善戰者不敗善敗者不¶
亡若夫舜修百僚咎繇作士命㠯蠻夷猾夏㓂賊姦軌¶
而刑無所用所謂善師不陳者也湯武征伐陳師誓衆¶
而放禽桀紂所謂善陳不戰者也齊桓南服彊楚使貢¶
周室北伐山戎為燕開路存亡繼絶功為伯首所謂善¶
戰不敗者也楚昭王遭闔廬之禍國滅出亡父老送之¶
王曰父老反矣何患無君父老曰有君如是其賢也相¶
<pb:KR2c0021_WYG_159-41b>¶
與從之或犇走赴秦號哭請救秦人憐之為之出兵二¶
國并力遂走吳師昭王返國所謂善敗不亡者也若秦¶
因四世之勝據河山之阻任用白起王翦豺狼之徒奮¶
其爪牙禽獵六國㠯并天下竆武極詐士民不附䘚𨽻¶
之徒還為敵讎猋起雲合果共軋之斯為下矣凡兵所¶
㠯存亡繼絶救亂除害也故伊呂之将子孫有國與商¶
周竝至扵末世茍任詐力㠯快貪殘争城殺人盈城争¶
地殺人滿野孫吳商白之徒皆身誅戮扵前而功滅亡¶
<pb:KR2c0021_WYG_159-42a>¶
扵後報應之勢各㠯類至其道然矣¶
説文刀兵也象形　㦸有枝兵也　戈平頭㦸也　殳¶
以杸殊人也禮殳以積竹八觚長丈二尺建扵兵車旅¶
賁以先驅　鉞斧也戚鉞也　矛酋矛也建扵兵車長¶
二丈　盾瞂也所以扞身蔽目¶
小爾雅棘㦸也戈句孑㦸也刀之削謂之室室謂之&KR1302;¶
&KR0008;珌&KR1302;之飾也(釋名刀到也以斬伐到其所刀擊之也/其末曰鋒言若鋒刺之毒利也其本曰)¶
(環形似環也其室曰削削峭也其形峭殺裹刀體也室/口之飾曰琫下末之飾曰琕  㦸格也旁有枝格也)¶
<pb:KR2c0021_WYG_159-42b>¶
(戈過也所刺擣則決過所鉤引則制之弗得過也尺矛/冒也刀下冒矜也  頭曰鐏鐏入地也松櫝長三  其)¶
(矜宜輕以松作之也櫝速櫝也前刺之言也戕仇矛讎/也所伐則平如討仇讎也  斨戕也所伐皆  毁也)¶
(&KR0008;矛長九尺者也&KR0008;霍也所中霍然即破裂也殊殳矛/殳殊也長丈二尺而無刃有所撞挃扵車上使  離也)¶
(遯劍檢也所以防檢非常也拾盾遯也跪其後避以隱/  也  博雅衭襓䘤劍衣也  室□劍削也劍珥為鐔)¶
(鞞䩢刀削也屬龍淵太阿干将鏌釾莫門斷蛇魚腸□/鉤燕支蔡倫  鹿干隊堂谿黒陽鉅闕辟閭劍也  陳)¶
(寳孟勞馬氏白楊剞劂劉刀也孑錟鏦&KR0008;矟&KR0008;&KR0008;矛也/&KR1483;謂之鋋&KR0008;&KR0008;蒲蘓鎔鈹也鏔  饅胡釨戛戈㦸也其)¶
(鋒謂之&KR0034;其孑謂之㦺匽謂之䧺㦸鐓釪鐏也胄/吳魁干瞂樐&KR0008;盾也  䤴甲介鎧也兜鞪謂之)¶
爾雅金鏃翦羽謂之鍭骨鏃不翦羽謂之志弓有緣者¶
<pb:KR2c0021_WYG_159-43a>¶
謂之弓無緣者謂之弭以金者謂之銑以蜃者謂之珧¶
以玉者謂之珪(釋名弓穹也張之穹隆然也其末曰簫/言簫稍也又謂之弭以骨為之滑弭弭)¶
(也中央曰弣弣撫也人所持撫也簫弣之閒曰淵淵宛/也言曲宛也  弩怒也其勢怒也其柄曰臂似人臂也)¶
(鉤絃者曰牙似齒牙也牙外曰郭為牙之規郭也下曰/懸刀其形然也合名之曰機言如機之巧也亦言如門)¶
(戶之樞機開闔有節也本矢指也言其有所指向迅疾/也又謂之箭前進也其  曰足矢形似木木以下為本)¶
(本以根為足也又謂之鏑鏑敵也可以禦敵也齊人謂/之鏃鏃族也言其所中皆族滅也闗西曰釭釭鉸也言)¶
(有交刃也其體曰幹言挺幹也其旁曰羽如鳥羽也鳥/須羽而飛矢須羽而前也齊人曰衛所以導衛矢也其)¶
(末曰栝栝㑹也與絃㑹也栝旁曰义形似义也㢾博雅/&KR0008;謂之彈師蕡弦也彄謂之絠拾捍韝韘也&KR0008;  &KR0008;也)¶
<pb:KR2c0021_WYG_159-43b>¶
(腸飛䖟矰笰矢拔箭也平題鈀錍鉤/  羊頭錊鑪鏃砮鏑也機謂之牙)¶
小爾雅矢服謂之弢(釋名其受之噐以皮曰箙謂柔服/用之也織竹曰笮相迫笮之名也)¶
(馬上曰鞬鞬建也弓矢竝建立其中也藏博雅/鞬䩨櫜韜韣弓藏也棚医皾㿪靫韝矢  也)¶
方言箭自闗而東謂之矢江淮之閒謂之鍭闗西曰箭¶
所以藏箭弩謂之箙弓謂之鞬或謂之&KR0008;¶
　　　刑法¶
漢書昔周之法建三典㠯刑邦國詰四方一曰刑新邦¶
用輕典二曰刑平邦用中典三曰刑亂邦用重典五刑¶
<pb:KR2c0021_WYG_159-44a>¶
墨罪五百劓罪五百宮罪五百刖罪五百殺罪五百所¶
謂刑平邦用中典者也凡殺人者踣諸市墨者使守門¶
劓者使守闗宮者使守内刖者使守囿完者使守積其¶
奴男子入扵罪𨽻女子入舂槁凡有爵者與七十者與¶
未齓者皆不為奴周道既衰穆王眊荒命甫侯度時作¶
刑㠯詰四方墨罰之屬千劓罰之屬千髕罰之屬五百¶
宮罰之屬三百大辟之罰其屬二百五刑之屬三千葢¶
多扵平邦中典五百章所謂刑亂邦用重典者也春秋¶
<pb:KR2c0021_WYG_159-44b>¶
之時王道寖壞教化不行子產相鄭而鑄刑書晉叔嚮¶
非之曰昔先王議事㠯制不為刑辟懼民之有争心也¶
猶不可禁禦是故閑之㠯誼糾之㠯政行之㠯禮守之¶
㠯信奉之㠯仁制為禄位㠯勸其從嚴斷刑罰㠯威其¶
淫懼其未也故誨之㠯忠&KR0719;之㠯行教之㠯務使之㠯¶
和臨之㠯敬莅之㠯彊斷之㠯剛猶求聖哲之上眀察¶
之官忠信之長慈惠之師民扵是乎可任使也而不生¶
禍亂民知有辟則不忌扵上竝有争心㠯徵扵書而徼¶
<pb:KR2c0021_WYG_159-45a>¶
幸㠯成之弗可為矣夏有亂政而作禹刑商有亂政而¶
作湯刑周有亂政而作九刑三辟之興皆叔世也今吾¶
子相鄭國制參辟鑄刑書将㠯靖民不亦難乎詩曰儀¶
式刑文王之徳日靖四方又曰儀刑文王萬邦作孚如¶
是何辟之有民知争端矣将棄禮而徵扵書錐刀之末¶
将盡争之亂獄滋豐貨賂竝行終子之世鄭其敗虖子¶
產報曰若吾子之言僑不材不能及子孫吾㠯救世也¶
媮薄之政自是滋矣陵夷至扵戰國韓任申子秦用商¶
<pb:KR2c0021_WYG_159-45b>¶
鞅連相坐之法造參夷之誅増加肉刑大辟有鑿顛抽¶
脅鑊亨之刑至扵秦始皇兼吞戰國遂毁先王之法滅¶
禮誼之官專任刑罰躳操文墨晝斷獄夜理書自程決¶
事日縣石之一而姦邪竝生赭衣塞路囹圄成市天下¶
愁怨潰而叛之¶
爾雅典彝法則刑範矩庸恒律戛職秩常也柯憲刑範¶
辟律矩則法也辜辟戾辠也¶
小爾雅幾蔡模臬法也犯肆突也肆從逐也放投棄也¶
<pb:KR2c0021_WYG_159-46a>¶
辟除也讁責也俘罰也奸犯也(博雅閑桲楷式祖棖肖/容拱捄術臬井括象類)¶
(楥略灋也楷由品式也䃓&KR0008;罰伐也畏&KR0008;訧蘖/蹙戮辠也囚纍拘也刑侀也畏威也辟法也)¶
　　　容止¶
説苑書曰五事一曰貎貎若男子之所以恭敬婦人之¶
所以姣好也行歩中矩折旋中規立則磬折拱則抱鼓¶
其以入君朝尊以嚴其以入宗廟敬以忠其以入鄉曲¶
和以順其以入州里族黨之中和以親詩曰温温恭人¶
惟徳之基¶
<pb:KR2c0021_WYG_159-46b>¶
韓詩外傳古者天子左五鐘将出則撞黄鐘而右五鐘¶
皆應之馬鳴中律駕者有文御者有數立則磬折拱則¶
抱鼓行歩中規折旋中矩然後太師奏升車之樂告出¶
也入則撞蕤賔以治容貎容貎得則顔色齊顔色齊則¶
肌膚安蕤賔有聲鵠震馬鳴及倮介之蟲無不延頸以¶
聽在内者皆玉色在外者皆金聲然後少師奏升堂之¶
樂即席告入也此言音樂相和物類相感同聲相應之¶
義也詩云鐘鼓樂之此之謂也¶
<pb:KR2c0021_WYG_159-47a>¶
新書志有四興朝廷之志淵然清以嚴祭祀之志諭然¶
思以和軍旅之志怫然愠然精以厲䘮紀之志漻然㵞¶
然憂以湫四志形中四色發外維如志色之經也容有¶
四起朝廷之容師師然翼翼然整以敬祭祀之容遂遂¶
然粥粥然敬以婉軍旅之容湢然肅然固以猛䘮紀之¶
容怮然懾然若不還容經也視有四則朝廷之視端㳅¶
平衡祭祀之視視如有将軍旅之視固植虎張䘮紀之¶
視不㳅垂綱視經也言有四術言敬以固朝廷之言也¶
<pb:KR2c0021_WYG_159-47b>¶
文言有序祭祀之言也屏風折聲軍旅之言也言若不¶
足䘮紀之言也言經也固頤正視平肩正背臂如抱鼓¶
足閒二寸端面攝纓端股整足體不揺肘曰經立因以¶
微磬曰共立因以磬折曰肅立因以垂佩曰卑立立容¶
也坐以經立之容肘不差而足不跌視平衡曰經坐微¶
俯視尊者之膝曰共坐仰首視不出尋常之内曰肅坐¶
廢首仾肘曰卑坐坐容也行以微磬之容臂不揺掉肩¶
不下上身似不則從然而任行容也趨以微磬之容飄¶
<pb:KR2c0021_WYG_159-48a>¶
然翼然肩状若㳅足若射箭趨容也旋以微磬之容其¶
始動也穆如驚倏其固復也旄如濯絲跘施之容也跪¶
以微磬之容揄右而下進左而起手有抑揚各尊其紀¶
跪容也拜以磬折之容吉事上左凶事上右隨前以舉¶
項衡以下寧速無遲背項之状如屋之𤣥拜容也拜而¶
未起伏容也坐乗以經坐之容手撫式視五旅欲無顧¶
顧不過轂小禮動中禮式大禮下坐車之容也立乗以¶
經立之容右持綏而左臂詘存劍之緯欲無顧顧不過¶
<pb:KR2c0021_WYG_159-48b>¶
轂小禮據中禮式大禮下立車之容也禮介者不拜兵¶
車不式不顧不言反抑式以應武容也兵車之容也若¶
夫立而跛坐而蹁體怠懈志驕慠䟃視數顧容色不比¶
動静不以度妄咳唾疾言嗟氣不順皆禁也(釋名容用/也合事宜)¶
(之用也立林也如林木森然各駐其所也坐挫也骨節/挫屈也視是也察是非也聽静也静然後所聞審也)¶
(兩脚進曰行行抗也抗足而前也徐行曰歩歩捕也如/有所伺捕務安詳也疾行曰趨趨赴也赴所至也疾趨)¶
(曰走走奏也促有所奏至也奔變也有急變奔赴之也/仆踣也頓踣而前也  跪危也兩膝隱地體危倪也跽)¶
(忌也見所敬忌不敢自安也拜扵大夫為跌跌然/屈折下就地也扵婦人為扶自抽扶而上下也)¶
<pb:KR2c0021_WYG_159-49a>¶
　¶
　¶
　¶
　¶
　¶
　¶
　¶
　¶
<pb:KR2c0021_WYG_159-49b>¶
　¶
　¶
　¶
　¶
　¶
　¶
　¶
　繹史卷一百五十九上¶
#+PROPERTY: JUAN 卷一百五十九中
<pb:KR2c0021_WYG_159-50a>¶
欽定四庫全書¶
　繹史卷一百五十九中　靈壁縣知縣馬驌撰¶
　　名物訓詁(中/)¶
　　　冠服¶
後漢書上古穴居而野處衣毛而冒皮未有制度後世¶
聖人易之㠯絲麻觀翬翟之文榮華之色乃染帛以效¶
之始作五采成㠯為服見鳥獸有冠角&KR0008;胡之制遂作¶
冠冕纓蕤㠯為首飾凡十二章故易曰庖犧氏之王天¶
<pb:KR2c0021_WYG_159-50b>¶
下也仰觀象於天俯觀法於地觀鳥獸之文與地之宜¶
近取諸身逺取諸物於是始作八卦㠯通神明之徳㠯¶
類萬物之情黄帝堯舜垂衣裳而天下治葢取諸乾巛¶
乾巛有文故上衣𤣥下裳黄日月星辰山龍華蟲作繢¶
宗彜藻火粉米黼黻絺繡㠯五采章施於五色作服天¶
子備章公自山㠯下侯伯自華蟲㠯下子男自藻火㠯¶
下卿大夫自粉米㠯下至周而變之㠯三辰為旂旗王¶
祭上帝則大裘而冕公侯卿大夫之服用九章㠯下秦¶
<pb:KR2c0021_WYG_159-51a>¶
㠯戰國即天子位滅去禮學郊祀之服皆㠯袀𤣥　委¶
貎冠皮弁冠同制長七寸髙四寸制如覆杯前髙廣後¶
卑鋭所謂夏之毋追殷之章甫也委貎㠯皁絹為之皮¶
弁㠯鹿皮為之　爵弁一名冕廣八寸長尺二寸如爵¶
形前小後大繒其上似爵頭色有收持笄所謂夏收殷¶
冔者也　髙山冠葢齊王冠也秦滅齊㠯其君冠賜近¶
臣謁者服之　法冠髙五寸㠯纚為展筩鐵柱卷或謂¶
之獬豸冠獬豸神羊能别曲直楚王常獲之故㠯為冠¶
<pb:KR2c0021_WYG_159-51b>¶
秦滅楚㠯其君服賜執法近臣御史服之　武冠趙武¶
靈王效胡服㠯金璫飾首前插貂尾為貴職秦滅趙㠯¶
其君冠賜近臣¶
小爾雅在首謂之元服弁髦太古布冠冠而敝之者也¶
大巾謂之冪(釋名冠貫也所以冠韜髮也纓頸也自上/而繫於頸也笄繫也所繫冠使不墜也)¶
(祭服曰冕冕猶俛也俛平直貌也亦言文也𤣥上纁下/前後垂珠有文飾也有衮冕衮卷也畫卷龍於衣也有)¶
(鷩冕鷩雉之憋惡者山雞是也性急憋不可生服必自/殺故畫其形於衣以象人執耿介之節也毳冕毳苪也)¶
(畫藻文於衣象水草之毳苪温暖而潔也黻冕黻紩也/畫黻紩文綵於衣也此皆随衣而名之也所垂前後珠)¶
<pb:KR2c0021_WYG_159-52a>¶
(轉減耳追章甫殷冠名也甫丈夫也服之所以表章丈/夫也牟  牟冒也言其形冒髮追追然也收夏后氏冠)¶
(名也言收斂髮也委貌冠形又委貌之貌上小下大也/  弁如兩手相合抃時也以爵韋為之謂之爵弁以鹿)¶
(皮為之謂之皮弁以韎韋為之謂之韋弁也物王后首/飾曰副副覆也以覆首亦言副貳也兼用衆  成其飾)¶
(也其編編髮為之次第髮也旁髢髮被也髪少者以被/助  髮也  瑱鎮也懸當耳  不欲使人妄聽自鎮重)¶
(也或曰充耳充塞也塞耳亦所以止/聽也故里語曰不瘖不聾不成姑公)¶
白虎通所以有冠者&KR0008;也所以&KR0008;持其髮也人懐五常¶
莫不貴德示成禮有脩飾首别成人也男子陽也成於¶
隂故二十而冠皮弁者何謂也所以法古至質冠名也¶
<pb:KR2c0021_WYG_159-52b>¶
弁之言樊也所以樊持其髮也上古之時質先加服皮¶
以鹿皮者取其文章也禮曰三王共皮弁素積裳也腰¶
中辟積至質不易之服反古不忘本也戰伐田獵此皆¶
服之麻冕者何周宗廟之冠也禮曰周冕而祭又曰殷¶
冔夏收而祭此三代宗廟之冠也十一月之時陽氣冕¶
仰黄泉之下萬物被施前冕而後仰故謂之冕十二月¶
之時施氣受化詡張而後得牙故謂之冔十三月之時¶
氣收本舉生萬物而逹出之故謂之收冕仰不同故前¶
<pb:KR2c0021_WYG_159-53a>¶
後乖也詡張故萌大時物亦牙萌大也收而逹故前蔥¶
大者在後時物亦前蔥也冕所以用麻為之者女功之¶
始亦不忘本也冕所以前後遂延者何示進賢退不能¶
也垂旒者示不見邪纊塞耳示不聽讒也故水清無魚¶
人察無徒明不尚極知下故禮玉藻曰十有二旒前後¶
遂延禮器曰天子麻冕朱綠藻垂十有二旒者法四時¶
十二月也諸侯九旒大夫七旒士爵弁無旒委貌者何¶
謂也周朝廷理政事行道徳之冠名士冠經曰委貌周¶
<pb:KR2c0021_WYG_159-53b>¶
道章甫殷道毋追夏后氏之道周統十一月為正萬物¶
萌小故為冠飾最小故曰委貌委貌者委曲有貌也殷¶
統十二月為正其飾微大故曰章甫章甫者尚未與極¶
其本相當也夏后統十三月為正其飾最大故曰毋追¶
毋追者言其追大也爵弁者周人宗廟之冠也所以爵¶
何為周尚赤所以不純赤但如爵頭何以本制冠者法¶
天天色𤣥者不失其質故周加赤殷加白夏之冠色純¶
𤣥¶
<pb:KR2c0021_WYG_159-54a>¶
後漢書古者有冠無幘其戴也加首有頍所㠯安物故¶
詩曰有頍者弁此之謂也三代之世法制滋彰下至戰¶
國文武竝用秦雄諸侯乃加其武将首飾為綘袙以表¶
貴賤其後稍稍作顔題漢興續其顔却摞之施巾連題¶
却覆之名之曰幘幘者賾也頭首嚴賾也¶
説苑冠者所以别成人也脩德束躬以自申飭所以檢¶
其邪心守其正意也君子始冠必祝成禮加冠以厲其¶
心故君子成人必冠帶以行事棄幼少嬉戯惰慢之心¶
<pb:KR2c0021_WYG_159-54b>¶
而衎衎於進徳脩業之志是故服不成象而内心不變¶
内心脩徳外被禮文所以成顯令之名也是故皮弁素¶
積百王不易既以脩徳又以正容¶
説文衣依也上曰衣下曰裳象覆二人之形(釋名凡服/上曰衣衣)¶
(依也人所依以芘寒暑也下/曰裳裳障也所以自障蔽也)　衮天子享先王卷龍繡¶
於下幅一龍蟠阿上鄉¶
爾雅衣裗謂之䘽黼領謂之襮縁謂之純衴謂之褮衣¶
眥謂之襟衱謂之裾衿謂之袸佩衿謂之褑執衽謂之¶
<pb:KR2c0021_WYG_159-55a>¶
袺扱衽謂之襭衣蔽前謂之襜婦人之褘謂之褵褵緌¶
也裳削幅謂之纀¶
小爾雅襜褕謂之童容布褐而紩之謂之藍縷袴謂之¶
褰蔽膝謂之衻帶之垂者謂之厲¶
白虎通衣者𨼆也裳者鄣也何以知上為衣下為裳以¶
其先言衣也名為衣何上兼下也所以必有紳帶示敬¶
謹自約整繢繒為結於前下垂三分身半紳居二焉以¶
有鞶帶者示有事也所以必有佩者天子佩白玉諸侯¶
<pb:KR2c0021_WYG_159-55b>¶
佩𤣥玉大夫佩水蒼玉士佩瓀珉石佩即象其事若農¶
夫佩其耒耜工匠佩其斧斤婦人佩其鍼鏤何以知婦¶
人亦佩玉詩曰将翺将翔佩玉将将彼美孟姜徳音不¶
忘¶
說苑知天道者冠鉥知地道者履蹻能治煩決亂者佩¶
觽能射御者佩鞢能正三軍者搢笏衣必荷規而承矩¶
負繩而準下故君子衣服中而容貌得接其服而象其¶
徳故望玉貌而行能有所定矣詩曰芄蘭之枝童子佩¶
<pb:KR2c0021_WYG_159-56a>¶
觿說行能者也¶
春秋繁露度爵而制服量祿而用財飲食有量衣服有¶
制宫室有度畜産人徒有數舟車甲器有禁生則有軒¶
冕之服位貴祿田宅之分死則有棺槨絞衾壙襲之度¶
雖有賢才美體無其爵不敢服其服雖有富家多貲無¶
其祿不敢用其財天子服有文章夫人不得以燕饗公¶
以廟将軍大夫不得以燕饗以廟将軍大夫以明官吏¶
以命士止於帶縁散民不敢服雜采百工商賈不敢服¶
<pb:KR2c0021_WYG_159-56b>¶
狐貉刑餘戮民不敢服絲𤣥纁乗馬謂之服制(○亦見/管子)¶
　天地之生萬物也以養人故其可適者以養身體其¶
可威者以為容服體之所為興也劍之在左青龍之象¶
也刀之在右白虎之象也鈎之在前赤鳥之象也冠之¶
在首𤣥武之象也四者人之盛飾也夫能通古今别然¶
不然乃能服此也葢𤣥武者貌之最嚴有威者也其象¶
在右其服反居首武之至而不用矣聖人所以超然雖¶
欲從之末由也已夫執介胄而後能拒敵者故非聖人¶
<pb:KR2c0021_WYG_159-57a>¶
之所貴也君子顯之於服而勇武者消其志於貌也夫¶
故文徳為貴而威武為下此天下之所以永全也於春¶
秋何以言之孔父義形於色而姦臣不敢容邪虞有宫¶
之竒而獻公為之不寐晉厲之彊中國以寢尸流血不¶
已故武王克殷裨冕而搢笏虎賁之士說劒安在勇猛¶
必任武煞然後威是以君子所服為上矣故望之儼然¶
者亦已至矣豈可不察乎(○有脫/訛字)¶
小爾雅在足謂之履履尊者曰逹履謂之金舄而金絇¶
<pb:KR2c0021_WYG_159-57b>¶
也(爾雅絇謂之救之方言屝屨麤履也徐兖之郊謂之/屝自闗而西謂  屨中有木者謂之複舄自闗而東)¶
(複履其庳者謂之&KR0008;下襌者謂之鞮絲作之者謂之履/麻作之者謂之不借麤者謂之屨東北朝鮮洌水之間)¶
(謂之䩕角南楚江沔之間總謂之麤西南梁益之間或/謂之屨或謂之□履其通語也徐土邳圻之間大麤謂)¶
(之䩕角借釋名齊人謂韋屨曰屝屝皮也以皮/作之不  言賤易有宜各自蓄之不假借人也)　治絲¶
曰織織繒也麻紵葛曰布布通名也纊綿也絮之細者¶
曰纊繒之精者曰縞縞之麤者曰素葛之精者曰絺麤¶
者曰綌　𤣥黔驪黝黒也縞皓素白也彤&KR0008;縕朱也¶
爾雅一染謂之縓再染謂之赬三染謂之纁青謂之葱¶
<pb:KR2c0021_WYG_159-58a>¶
黒謂之黝斧謂之黼(博雅縓謂之紅纁謂之綘緇謂之/皁碧縹紺繰&KR0008;緅總蒼眚也丹彤)¶
(朱赩纁綘䞓㷣赫緹焃赭赤也斢黊䵏䵐䵎黇黅&KR0008;□/䵋黄也皔皛晳皢皭皬皚的皏㿣皤皎翯潔白也黝黦)¶
(黯黶默䵡黓皁&KR3172;湼𤣥儵緇黒黸黮蕉黎黔䵴黴䆀䵳/黚縝黳黗黲黟黒也  釋名青生也象物生時色也赤)¶
(赫也太陽之色也黄晃也猶晃晃象日光色也/白啓也如水啓時色也黒䀲也如晦冥時色也)¶
　　　舟車¶
説文舟船也古者共鼓貨狄刳木為舟剡木為楫以濟¶
不通象形(物理論化狐作舟○化狐當是貨狄之訛又/按山海經云番禺始作舟墨子云巧倕作舟)¶
(吕覽云虞姁作舟束晳發䝉記云伯益作舟各不同也/  淮南子古人見窽木浮而知為舟  釋名船循也循)¶
<pb:KR2c0021_WYG_159-58b>¶
(水而行也流又/曰舟言周  也)¶
爾雅汎汎楊舟紼縭維之紼&KR1762;也縭緌也天子造舟諸¶
侯維舟大夫方舟士特舟庶人乗泭¶
小爾雅小船謂之艇艇之小者曰䒀船頭謂之舳尾謂¶
之艫楫謂之橈¶
方言舟自闗而西謂之船自闗而東或謂之舟或謂之¶
航南楚江湘凡船大者謂之舸小舸謂之艖艖謂之艒¶
䑿小艒䑿謂之艇艇長而薄者謂之艜短而深者謂之¶
<pb:KR2c0021_WYG_159-59a>¶
䒀小而深者謂之&KR0008;東南丹陽會稽之間謂艖為&KR0008;泭¶
謂之篺篺謂之筏筏秦晉之通語也江淮家居篺中謂¶
之薦方舟謂之㶇䒃舟謂之浮梁楫謂之橈或謂之櫂¶
所以隠櫂謂之&KR0034;所以縣櫂謂之緝所以刺船謂之㰏¶
維之謂之鼎首謂之閤閭或謂之艗艏後曰舳舳制水¶
也偽謂之仡仡不安也¶
説文車輿輪之總名夏后時奚仲所造象形(世本奚仲/始作車○)¶
(劉昭曰服牛乗馬以利天下其所起逺矣世本之誤也/  釋名車古者曰車聲如居言行所以居人也今曰車)¶
<pb:KR2c0021_WYG_159-59b>¶
(車舍也行者所/處如車舍也)¶
爾雅輿革前謂之鞎後謂之笰竹前謂之禦後謂之蔽¶
環謂之捐鑣謂之钀載轡謂之轙轡首謂之革¶
小爾雅車轅上者謂之&KR0008;轅謂之輈軫謂之枕較謂之¶
幹衡扼也扼上者謂之烏啄¶
方言大車謂之綦車䡺齊謂之&KR0008;車枸簍宋魏陳楚之¶
間謂之䈐或謂之&KR2486;籠其上約謂之&KR0034;或謂之䈿秦晉¶
之間自闗而西謂之枸簍西隴謂之㮥南楚之外謂之¶
<pb:KR2c0021_WYG_159-60a>¶
篷或謂之隆屈輪韓楚之間謂之軑或謂之軧闗西謂¶
之&KR2943;輑謂之軸轅楚衞之間謂之輈箱謂之輫軫謂之¶
枕車紂自闗而東周洛韓鄭汝潁而東謂之䋺或謂之¶
曲綯或謂之曲綸自闗而西謂之紂輨軑鍊&KR2302;闗之東¶
西曰輨南楚曰軑趙魏之間曰鍊&KR2302;車釭齊燕海岱之¶
間謂之鍋或謂之錕自闗而西謂之釭盛膏者乃謂之¶
鍋¶
後漢書上古聖人見轉蓬始知為輪輪行可載因物知¶
<pb:KR2c0021_WYG_159-60b>¶
生復為之輿輿輪相乘流運罔極任重致逺天下獲其¶
利後世聖人觀於天視斗周旋魁方杓曲以攜龍角為¶
帝車於是廼曲其輈乗牛駕馬登險赴難周覽八極故¶
易震乗乾謂之大壮言器莫能有上之者也自是以来¶
世加其飾至奚仲為夏車正建其斿旐尊卑上下各有¶
等級周室大備官有六職百工與居一焉一器而羣工¶
致巧者車最多是故具物以時六材皆良輿方法地葢¶
圓象天三十輻以象日月葢弓二十八以象列星龍旂¶
<pb:KR2c0021_WYG_159-61a>¶
九斿七仞齊軫以象大火鳥旟七斿五仞齊較以象鶉¶
火熊旗六斿五仞齊肩以象參伐龜旐四斿四仞齊首¶
以象營室弧旌枉矢以象弧也此諸侯以下之所建者¶
也天子五路以玉為飾錫樊纓十有再就建太常十有¶
二斿九仞曵地日月升龍象天明也夷王以下周室衰¶
弱諸侯大路秦并天下閱三代之禮或曰殷瑞山車金¶
根之色漢承秦制御為乗輿所謂孔子乘殷之路者也¶
(古今注金根車秦制也秦并天下閲三代之輿服謂殷/得瑞山車一曰金根車故因作金根之車秦乃増飾而)¶
<pb:KR2c0021_WYG_159-61b>¶
(乘御焉建豹尾車周制也所以象君子豹變尾言謙也/古軍正  之  辟惡車秦制也桃弓葦矢所以祓除不)¶
(祥也謂警蹕所以戒行徒也周禮蹕而不警秦制出警/入蹕  出軍者皆警戒入國者皆蹕止也  釋名天子)¶
(所乗曰玉輅以玉飾車也輅亦車也謂之輅者言行於/道路也象輅金輅木輅各随所以為飾之名也  軥車)¶
(以行為陳鉤股曲直有正夏所制也戎胡車東胡以罪/没入為官奴者引之殷所制也  元  車在軍前啓突)¶
(敵陳周所制也也輦車人所輦也卿墨車漆之正黒無/文飾大夫所乗    重較其較重  所乘也  役車給)¶
(役之車也戎棧車棧靖也麻靖物之車也皆庶人所乗/也  軘車  者所乗也  容車婦人所載小車也其盖)¶
(施幃所以隠蔽其形容也卧軺車軺遥也逺也四向逺/望之車也  輜車載輜重  息其中之車也輜廁也所)¶
(載衣物雜廁其中也廁駢車駢屏也四面屏蔽婦人所/乗牛馬也輜軿之形同有邸曰輜無邸曰軿  檻車上)¶
<pb:KR2c0021_WYG_159-62a>¶
(施欄檻以格/猛獸之車也)¶
爾雅素錦綢杠纁帛縿素陞龍于縿練旒九飾以組維¶
以縷緇廣充幅長尋曰旐繼旐曰斾注旄首曰旌有鈴¶
曰旂錯革鳥曰旟因章曰旃¶
　　　宫室¶
爾雅宫謂之室室謂之宫牖户之間謂之扆其内謂之¶
家東西牆謂之序(釋名宫穹也屋見於垣上穹隆然也/室實也人物實滿其中也宇羽也如)¶
(鳥羽自覆蔽也屋奥也其中温奥也大屋曰廡廡幠也/幠覆也屋以草葢曰茨茨次也次草為之也堂猶堂堂)¶
<pb:KR2c0021_WYG_159-62b>¶
(髙顯貌也房旁也在堂兩旁/也夾室在堂兩頭故曰夾也)　西南隅謂之奥西北隅¶
謂之屋漏東北隅謂之宧東南隅謂之窔(釋名室中西/南隅曰奥不)¶
(見户明所在祕奥也西北隅曰屋漏禮每有親死者輒/撤屋之西北隅薪以爨竈煑沐供諸喪用時若值雨則)¶
(漏遂以名之也必取是隅者禮既祭改設饌於西北隅/今撤毁之示不復用也東南隅曰窔窔幽也亦取幽冥)¶
(也東北隅曰宧宧養也東北陽氣始出布養物也中央/曰中霤古者寢宂後室之霤當今之棟下直室之中古)¶
(者霤下之處也霤流也水從屋上流/下也  說文在牆曰牖在屋曰窻)　杗廇謂之梁其¶
上楹謂之梲閞謂之槉栭謂之楶棟謂之桴桷謂之榱¶
桷直而遂謂之閱直不受檐謂之交檐謂之樀(博雅楣/檐櫺梠)¶
<pb:KR2c0021_WYG_159-63a>¶
(也榱橑桷梂椽也檼棟也欂謂之枅曲枅/謂之欒㮞謂之笮楹謂之柱礎磌礩也)　連謂之簃¶
屋上薄謂之筄　兩階間謂之鄉中庭之左右謂之位¶
門屏之間謂之宁屏謂之樹　容謂之防　垝謂之坫¶
牆謂之墉　瓴甋謂之甓(博雅甍謂之㽌謂方言/屋梠謂之欞&KR0008;  之㽌)　室¶
有東西廂曰廟無東西廂有室曰寢無室曰榭四方而¶
髙曰臺陕而修曲曰樓　闍謂之臺有木者謂之榭(釋/名)¶
(廟貎也先祖形貌所在也寢寢也所寢息也樓謂牖户/之間有射孔樓樓然也臺持也築土堅髙自勝持也)¶
(方言臺/支也)¶
<pb:KR2c0021_WYG_159-63b>¶
博雅廟天子五諸侯四卿大夫三士二天子諸侯廟黝¶
堊卿大夫蒼士&KR0008;¶
爾雅柣謂之閾棖謂之楔楣謂之梁樞謂之椳樞逹北¶
方謂之落時落時謂之&KR2646;　植謂之傳傳謂之突　閍¶
謂之門正門謂之應門觀謂之闕宫中之門謂之闈其¶
小者謂之閨小閨謂之閤衖門謂之閎門側之堂謂之¶
塾橛謂之闑闔謂之扉所以止扉謂之閎(釋名門捫也/在外為人所)¶
(捫摸也户䕶也所以謹䕶閉塞也闕在門兩旁中央闕/然為道也  博雅闥謂之門䦏扇扉也象魏闕也限謂)¶
<pb:KR2c0021_WYG_159-64a>¶
(之丞投謂之[門@龠]鍵笠㧀户/牡也  小爾雅鍵謂之籥)　樴謂之&KR0891;在牆者謂之楎¶
在地者謂之臬大者謂之栱長者謂之閣(博雅椵橛楬/櫫&KR0008;㢥㢦柵)¶
(杙也橛機闑&KR3282;也沔方言橛燕之東北朝鮮洌水之間/謂之椵榻前几江  之間曰桯趙魏之間謂之椸凡其)¶
(髙者謂/之虡)　竿謂之箷(博雅箷/謂之棎)　鏝謂之杇椹謂之榩地¶
謂之黝牆謂之堊(釋名泥邇也邇近也以水沃土使相/黏近也塗杜也杜塞孔宂也堊亞也)¶
(次也先泥之次以白灰飾/之也塈猶煟煟細澤貌也)　大版謂之業繩之謂之縮之¶
(博雅築/謂之杵)　簀謂之笫蓐謂之茲¶
方言牀齊魯之間謂之簀陳楚之間或謂之笫其杠北¶
<pb:KR2c0021_WYG_159-64b>¶
燕朝鮮之間謂之樹自闗而西秦晉之間謂之杠南楚¶
之間謂之兆東齊海岱之間謂之樺其上板衞之北郊¶
趙魏之間謂之牒或曰牑　簟宋魏之間謂之笙或謂¶
之籧筁自闗而西謂之簟或謂之䓆其麤者謂之籧篨¶
自闗而東或謂之篕掞¶
爾雅宫中衖謂之壼廟中路謂之唐堂塗謂之陳路旅¶
塗也路場猷行道也一逹謂之道路二逹謂之岐旁三¶
逹謂之劇旁四逹謂之衢五逹謂之康六逹謂之莊七¶
<pb:KR2c0021_WYG_159-65a>¶
逹謂之劇驂八逹謂之崇期九逹謂之逵　室中謂之¶
時堂上謂之行堂下謂之歩門外謂之趨中庭謂之走¶
大路謂之奔(釋名徑經也人所經由也涂度世人所由/得通度也歩所用道曰蹊蹊係也射疾則)¶
(用之故還係/於正道也)　隄謂之梁石杠謂之徛(博雅𣙜彴獨梁/也徛歩橋也)¶
　　　器用¶
爾雅木豆謂之豆竹豆謂之籩瓦豆謂之登　盎謂之¶
缶甌瓿謂之瓵康瓠謂之甈¶
説文豆古食肉器也木豆謂之梪　缶瓦器所以盛酒¶
<pb:KR2c0021_WYG_159-65b>¶
漿秦人鼓之以節謌(方言缶謂之瓿㼴其小者謂之㼚/罃甈謂之盎自闗而西或謂之盆)¶
(或謂之盎其小/者謂之升甌)¶
爾雅彝卣罍器也小罍謂之坎卣中尊也(博雅秦罍著/尊也  韓詩)¶
(説金罍大夫器也天子以玉/諸侯大夫皆以金士以梓)¶
小爾雅一升曰爵二升曰觚三升曰觶四升曰角五升¶
曰&KR0034;(韓詩説一升曰爵爵盡也足也二升曰觚觚寡也/飲當寡少三升曰觶觶適也飲當自適也四升曰)¶
(角角觸也不能自適觸罪過也五升曰散散訕也飲不/自節為人所謗訕也總名曰爵其實曰觴觴者餉也觥)¶
(亦五升所以罰不敬觥廓也所以著明之貌君子/有過廓然著明非所以餉不得名觴○儀禮疏引)¶
<pb:KR2c0021_WYG_159-66a>¶
說文觚飲酒之器也一曰觴受三升謂之觚　觶鄉飲¶
酒角也觶受四升觶實曰觴虛曰觶　壺昆吾圜器也¶
　巵圜器也一名觛所以節飲食象人節在其下也(博/雅)¶
(斝醆爵也/&KR0008;觛巵也)¶
商父丁彝銘乙酉商貝王曰不□□□𤣥曽不戎備亢¶
生&KR1061;乙四日惟王六祀四日惟内役敢商盟&KR0034;用作父¶
丁尊彝示子¶
兄癸彝銘丁子王錫爵丙申貝在寒立用作兄癸彝十¶
<pb:KR2c0021_WYG_159-66b>¶
九月惟王九祀世昌□¶
兄癸卣銘丁子王錫爵丙申貝在寒用作兄癸彝十九¶
月惟王九祀世昌□¶
母乙卣銘丙寅王錫貝朋用作母乙彝¶
周召公尊銘王大召公族于庚辰於王錫中馬自貫侯¶
四&KR0008;南宫括王曰用先中蓺王休用作父乙寳尊彝¶
師艅尊銘王汝上侯師艅從王夜功錫師艅金艅則對¶
揚乃徳用作乃文考寳彝孫孫子子寳¶
<pb:KR2c0021_WYG_159-67a>¶
太師望䵼彝銘太師小子師望作䵼彝¶
太公缶銘太公作釁寳缶子孫永寳用享¶
召仲丁壺銘惟六月初吉丁亥召仲丁父自作壺用祀¶
用饗多福滂用蘄眉夀萬年無疆子子孫孫永保是尚¶
尹卣蓋銘惟十有二月王初祭旁唯還在周辰在庚申¶
王飲西宫僖咸釐尹錫臣唯僰陽尹休髙對作父丙寳¶
尊彝尹其百萬年受乃永魯無競在□服祀長侯其子¶
子孫孫寳用¶
<pb:KR2c0021_WYG_159-67b>¶
淮父卣銘穆從師淮父戍于古阜蔑厯錫貝山䤣穆拜¶
稽首對揚師淮父休用作文考日乙寳尊彝其子孫永¶
福¶
樂司徒卣銘樂大司徒子象之子洪作旅卣其眉夀子¶
子孫孫永寳用¶
髙克尊銘唯十有六年十月既生霸乙未伯太師錫伯¶
克僕山夫伯克敢對揚天祐王伯友用作朕穆考後仲¶
尊高克用丏眉夀無疆克克其子子孫孫永保用享¶
<pb:KR2c0021_WYG_159-68a>¶
齊豆銘姬宗母作太公郭公□公魯中&KR0008;伯孝公胡公¶
豆用蘄眉夀永命多福永寳用¶
爾雅鼎絶大謂之鼐圜弇上謂之鼒附耳外謂之釴款¶
足者謂之鬲䰝謂之鬵鬵鉹也¶
說文鼎三足兩耳和五味之寳器也易卦㢲木於下者¶
為鼎象析木以炊也　鼏以木横貫鼎耳而舉之　鬲¶
鼎屬實五觳斗二升曰觳象腹交文三足　鬵大釡也¶
一曰鼎大上小下若甑曰鬵　甗甑也一曰穿也¶
<pb:KR2c0021_WYG_159-68b>¶
方言鍑北燕朝鮮洌水之間或謂之錪或謂之鉼江淮¶
陳楚之間謂之錡或謂之鏤吴揚之間謂之鬲　釡自¶
闗而西或謂之釡或謂之鍑　甑自闗而東謂之甗或¶
謂之鬵或謂之酢鐂¶
商父乙鼎銘庚午王命寢廟辰見北田四品十二月作¶
冊友史錫賴貝用作父乙尊廿&KR0008;¶
周&KR1122;鼎銘王命尸臣官此栒邑賜爾旂鸞黼黻琱戈尸¶
臣拜手稽首曰敢對揚天子丕顯休命(○&KR1122;古/岐字)¶
<pb:KR2c0021_WYG_159-69a>¶
仲山甫鼎銘仲山甫鼎其萬年子子孫孫永寳用¶
南宫中鼎銘惟十有三月庚寅王在寒帥王命太史括¶
懐土王曰中茲懐人内史錫于琖玉作臣今括里汝懐¶
土作乃采中對王休命䵼父乙尊惟臣尚中臣赫赫(○/右)¶
(一/)　惟王命南宫伐反虎方之年王刋中先相南國貫¶
行蓺王居在社圃真山中呼歸生原刋王蓺命寳彝(○/右)¶
(二其三/文同)¶
仲偁父鼎銘唯王五月初吉丁亥周伯臯及伯偁父伐¶
<pb:KR2c0021_WYG_159-69b>¶
南淮節孚金用作寳鼎其萬年子子孫孫永寳用¶
雝公&KR3512;鼎銘惟十有四月既死霸王在下保雝公&KR3512;作¶
尊鼎用追享孝于皇祖考用乞眉夀萬年無疆子子孫¶
孫永寳用¶
叔液鼎銘惟五月庚申叔液自作饙鼎用蘄眉夀萬年¶
無疆永夀用之¶
王子吴飤&KR0008;銘惟正月初吉丁亥王子吴擇其吉金自¶
作飤&KR0008;其眉夀無期子子孫孫永保用之(○飤/飼同)¶
<pb:KR2c0021_WYG_159-70a>¶
季㜏鼎銘正月王在成周王徙于楚麓命小臣夌先見¶
楚居王至于徙居廡遣小臣夌錫貝錫馬兩夌拜稽首¶
對揚王休用作季㜏寳尊彝¶
碩父鼎銘惟六年八月初吉已子史伯碩父追孝于朕¶
皇考釐仲王母乳母尊鼎用蘄丏百禄眉夀綰綽永命¶
萬年無疆子子孫孫永寳用享¶
史頙鼎銘史頙作朕皇考釐仲王母乳母尊鼎用追享¶
孝用蘄丏眉夀永命令終頙其萬年多福無疆子子孫¶
<pb:KR2c0021_WYG_159-70b>¶
孫永寳用享¶
晉姜鼎銘惟王九月乙亥晉姜曰余惟嗣朕先姑君晉¶
邦余不辱妄寧經雝明徳宣邲我猷用招所辝辟委揚¶
乃光烈䖍不隊&KR0008;覃享㠯孼我萬民嘉遣我錫鹵賚千¶
兩勿廢文侯頵命畏貫通𢎞征綏湯原取乃吉金用作¶
寳尊鼎用康&KR0008;妥懐逺廷君子晉姜用蘄綽綰眉壽作¶
惠為亟萬年無疆用享用徳畯保其孫子三夀是利¶
垂鼎銘垂作尊鼎萬福無疆子孫永寳用(○其/一)　垂作¶
<pb:KR2c0021_WYG_159-71a>¶
尊鼎萬夀無疆子子孫孫永寳用(○其/二)¶
父已鼎銘癸亥王徙刋作冊&KR0008;新宗王賡作冊豐貝太¶
子賜練大貝用作父已寳鬲¶
言肇鼎銘其永寳用享言肇作尊鼎¶
孔文父飲鼎銘惟三月孔文父作此飲鼎子孫寳用(○/此)¶
(器銘謂之鼎而制/度乃類尊壺之屬)¶
孔父鬲銘孔父作尊鬲子子孫孫永寳用¶
京姜鬲銘京姜庚仲作尊鬲其永寳用¶
<pb:KR2c0021_WYG_159-71b>¶
張仲簠銘張仲作寳簠菐之金鈌鈗鈌&KR0008;其熏其𤣥其¶
黄用盛諸受&KR2532;米用饗大正音王賔飧具召飼張仲受¶
無疆福必友飧飼鼎寳張仲畀夀¶
叔邦父簠銘叔邦父作簠用征用行用從君王子子孫¶
孫其萬年無疆¶
寅簋銘有進後雩邦人正之師氏人有辠有故西馭服¶
即汝廻繇宕卑復虐逐乃君乃師乃作予一人服王曰¶
寅敬明乃心用辟我一人善故乃友内辟勿事虣虐從¶
<pb:KR2c0021_WYG_159-72a>¶
獄受雜且行道乃非正命乃故疾譏人則惟輔天降喪¶
不亡惟死錫汝秬鬯一卣乃芹芾赤湯&KR0008;軒朱輦華虢¶
巵&KR0034;虎冕練裏畫&KR0008;畫輦爵金甬馬四匹鋚勒敬夙夕¶
勿廢朕命寅拜稽首對揚天子丕顯魯休用作寳簋叔¶
邦父叔&KR0008;萬年子子孫孫永寳用(○&KR0008;一作姑中/間字有難觧)¶
京叔簋銘京叔作饗簋其萬夀永寳用¶
叔髙父簋銘叔髙父作旅簋其萬年子子孫孫永寳用¶
劉公鋪銘劉公作杜嬬尊鋪永寳用¶
<pb:KR2c0021_WYG_159-72b>¶
史信父甗銘維六月初吉史信父作鬵甗期萬年子子¶
孫孫永寳用¶
伯玉盉銘伯玉般子作寳盉其萬斯年子子孫孫其永¶
寳用¶
嘉仲盉銘嘉仲諸友用其吉金自作盉子子孫孫其□¶
永用之¶
鄭敦銘佳二年正月初吉王在周昭宫丁亥王格于宣¶
射毛伯内門立中庭右祝鄭王呼内史冊命鄭王曰鄭¶
<pb:KR2c0021_WYG_159-73a>¶
昔先王既命女作邑繼五邑祝今余佳亂商乃命錫女¶
赤芾同冕齊黄&KR1163;旂用事鄭拜稽首敢對楊天子休命¶
鄭用作朕皇考龔伯尊敦鄭其眉夀萬年無疆子子孫¶
孫永寳用享(○佳古維/射作榭)¶
毁敦銘維王元年正月初吉丁亥伯龢父若曰師毁乃¶
祖考有婚于我家汝右惟小子余命汝列我家繼治我¶
西偏東偏僕馭百工牧臣妾東栽内外無敢不善錫汝¶
戈&KR0008;㦸縞必彤矢十五錞鐘一磬五全敬乃夙夜用事¶
<pb:KR2c0021_WYG_159-73b>¶
毁拜稽首敢對揚皇君休用作朕文考乙仲䵼敦毁其¶
萬年子子孫孫永寳用享(○右/作佑)¶
敔敦銘惟王十月王在成周南淮節&KR1320;及内伐浪昴參¶
怡裕敏隂陽洛王命敔追迎于上洛&KR0034;谷至于伊班長¶
榜戠首百執傒臼雜孚人三百鄙于艾伯之&KR4434;于&KR0034;衣¶
&KR2520;復付乃君惟王十有一月王格于成周大廟武公入¶
右敔吿禽馘百傒臼王蔑敔厯事尹氏受釐敔圭鬲幣¶
貝五十朋錫田于㪉五十田于早五十田敔敢對揚天¶
<pb:KR2c0021_WYG_159-74a>¶
子休用作尊敦敔其萬年子子孫孫永寳用(○徐獻忠/云此文與)¶
(商周之書同辭與/雅頌之詩同意)¶
宰辟父敦銘惟四月初吉王在辟宫宰辟父佑周位王¶
冊命周曰錫女華朱芾𤣥衣束帶於鋚革錫戈琱㦸彤¶
矢用養乃祖考事官&KR3018;節僕小射底敷周稽首對揚王¶
休命用作文考寳敦其孫孫子子永寳用¶
散季敦銘惟王四年八月初吉丁亥散季肇作朕王母¶
叔姜寳敦散季其萬萬年子子孫孫永寶¶
<pb:KR2c0021_WYG_159-74b>¶
□敦銘□作皇祖益公文公武伯皇考龔伯䵼彝□其¶
熈萬年無疆令終令命其子子孫孫永寳用享于宗室¶
周姜敦銘伯囧父作周姜寳敦用夙夕享用蘄萬夀(○/博)¶
(古圖作伯景考古作/伯首集古作伯囧)¶
虢姜敦銘虢姜作寳尊敦用禪追孝于皇考惠仲蘄此¶
康慶純佑通録永命虢姜其萬年眉夀受福無疆子子¶
孫孫永寳用享¶
刺公敦銘伯據祖肇作皇考刺公尊敦用享用孝萬年¶
<pb:KR2c0021_WYG_159-75a>¶
眉夀畯在位子子孫孫永寳¶
伯戔饋&KR3139;銘卬仲之孫伯戔自作饋&KR3139;永保用之(○葢/銘十)¶
(四/字)　惟八月初吉庚午卬仲之孫伯戔自作饋&KR3139;其眉¶
夀萬年無疆子子孫孫永保用之(○唇銘三/十二字)¶
文姬匜銘丙寅子錫龜貝用作文姬已寳彝十一月有¶
三¶
司宼匜銘作司宼匜用建用歸維之百寮雩之四方永¶
之祜福(○建或作造/雩或作考)¶
<pb:KR2c0021_WYG_159-75b>¶
爾雅斪斸謂之定斫謂之鐯&KR3032;謂之疀(博雅定謂之耨/&KR0008;&KR2493;&KR2853;&KR0008;畚也)¶
(鎡錤鋸鈹鎛鉏也鍏畚/&KR0008;梩喿臿也鏵䤸鐅也)¶
小爾雅截穎謂之銍¶
方言鈲摫裁也梁益之間裁木為器曰鈲裂帛為衣曰¶
摫鈲又斵也晉趙之間謂之鈲鈲(博雅龍疏蒲科杓也/籝筲桶檧籫箸䈪也)¶
(筴謂之箸柶匙匕也橛斛注謂之䈪斛謂之鼓/方斛謂之桶  梡棵  房杫虞桯&KR0008;俎几也)¶
爾雅象謂之鵠角謂之觷犀謂之剒木謂之剫玉謂之¶
雕金謂之鏤木謂之刻骨謂之切象謂之磋玉謂之琢¶
<pb:KR2c0021_WYG_159-76a>¶
石謂之磨鏤&KR2450;也雕謂之琢　革中絶謂之辨革中辨¶
謂之韏(博雅鏤謂之錯鋁謂之錯礱碫礛䃴磫/&KR2957;磨砥磏礪也雕鋁也鐫鑿也鈋刓也)　緵罟¶
謂之九罭九罭魚罔也嫠婦之笱謂之罶罺謂之汕篧¶
謂之罩槮謂之涔鳥罟謂之羅兔罟謂之罝麋罟謂之¶
罞彘罟謂之羉魚罟謂之罛繴謂之罿罿罬也罬謂之¶
罦罦覆車也¶
　　　飲食¶
爾雅肉曰脫之魚曰斮之　氷脂也　肉謂之羮魚謂¶
<pb:KR2c0021_WYG_159-76b>¶
之鮨肉謂之醢有骨者謂之臡　康謂之蠱澱謂之垽¶
　𤓰曰華之桃曰膽之棗李曰㚄之樝棃曰鑽之　菜¶
謂之䔩(小爾雅菜/謂之蔬)　餀謂之餯食饐謂之餲摶者謂之¶
糷米者謂之糪肉謂之敗魚謂之餒¶
方言餥飵食也陳楚之内相謁而食麥饘謂之餥楚曰¶
飵凡陳楚之郊南楚之外相謁而飧或曰飵或曰䬯秦¶
晉之際河隂之間曰䭡䭓此秦語也　胹飪亨爛熺酋¶
酷熟也自闗而西秦晉之郊曰胹徐揚之間曰飪嵩嶽¶
<pb:KR2c0021_WYG_159-77a>¶
以南陳潁之間曰亨自河以南趙魏之間火熟曰爛氣¶
熟曰糦乆熟曰酋榖熟曰酷熟其通語也羞厲熟也¶
昲曬乾物也揚楚通語也&KR0008;曬晞㬥也東齊及秦之西¶
鄙言相㬥僇為&KR0008;燕之外郊朝鮮洌水之間凡㬥肉發¶
人之私披牛羊之五蔵謂之&KR0008;㬥五榖之類秦晉之間¶
謂之曬東齊北燕海岱之間謂之晞　噬食也餼䭘飽¶
也　茹食也吴越之間凡貪飲食者謂之茹(釋名飲奄/也以口奄)¶
(引而咽之也餐食殖也所以自生殖也也啜絶也乍啜/而絶於口也  乾也乾入口也  酒酉  釀之米麴酉)¶
<pb:KR2c0021_WYG_159-77b>¶
(澤乆而味美也亦言踧也能否皆强相踧待飲之也在/緹齊色赤如緹也盎齊盎滃滃然濁色也汎齊浮蟻)¶
(上汎汎然也沈齊濁滓沈下汁清在上也醴齊醴禮也/釀之一宿而成禮有酒味而已也醳酒乆釀酉澤也事)¶
(酒有事而/釀之酒也)¶
　　　草木¶
爾雅粢稷衆秫戎叔謂之荏叔(博雅大豆尗也小豆荅/也豆角謂之莢其葉謂)¶
(之藿稉藋粱木稷也秫稬/也秈  也䵛&KR0008;䅭䅣穄也)　虋赤苗芑白苗　秬黒黍¶
秠一稃二米¶
說文禾嘉榖也二月始生八月而就得時之中故謂之¶
<pb:KR2c0021_WYG_159-78a>¶
禾禾木也木王而生金王而死垂象其穗　麥芒榖秋¶
種厚薶故謂之麥麥金也金王而生火王而死來周所¶
受瑞麥來麰一來二縫天所來也故為行來之來詩曰¶
詒我來麰(博雅大麥麰/也小麥麳也)¶
春秋説題辭粟助陽扶性粟之為言續也粟五變一變¶
而以陽為生苖二變而秀為禾三變而祭然謂之粟四¶
變入臼米出甲五變而蒸飯可食陽以一立為法故粟¶
積大一分穗長一尺文以七列精以五六立故其字為¶
<pb:KR2c0021_WYG_159-78b>¶
粟西者金所立米者陽精故西字合米而為粟¶
小爾雅藁謂之稈稈謂之芻生曰榖謂之粒禾穗謂之¶
穎(博雅秆䅝稭藳也黍穰謂之/䅀稻穰謂之稈稷穰謂之䅳)　拔心曰揠拔根曰擢¶
把謂之秉秉四曰筥筥四曰&KR0008;¶
爾雅蒮山韭茖山蔥葝山䪥蒚山蒜(博雅韭䪥蕎/其華謂之菁)　椵¶
木槿櫬木槿　蘩皤蒿蒿菣蔚牡菣蘩由胡蘩之醜秋¶
為蒿　果臝之實栝樓　荼苦菜　萑蓷(博雅益母/茺蔚也)¶
卉草(說文艸百卉也卉艸之總名也楚方言卉/莽草也東越揚州之間曰卉南  曰莾)　葖蘆¶
<pb:KR2c0021_WYG_159-79a>¶
萉須蕵蕪(方言蘴蕘蕪菁也陳楚之郊謂之蘴魯齊之/郊謂之蕘闗之東西謂之蕪菁趙謂之郊謂)¶
(之大芥其小者謂之辛芥或謂之幽芥其紫華者謂之/蘆菔東魯謂之菈&KR2776;  博雅菈&KR2776;蘆菔也蘴蕘蕪精也)¶
　筍竹萌簜竹莽數節桃枝四寸有節粼堅中簢筡中¶
仲無笐䈚箭萌篠箭(竹譜植類之中有物曰竹不剛不/柔非草非木小異空實大同節目)¶
(或茂沙水或挺巖陸桃之篔簹多植水渚篁篠之屬必/生髙燥條畼紛敷青翠森肅質雖冬蒨性忌殊寒九河)¶
(鱗育五嶺實繁萌筍笣籜夏多春鮮根榦将枯花&KR1597;乃/縣䈙必六十復亦六年籦龍之美爰自崑崙員丘帝竹)¶
(一節為船巨細已聞形名未傳桂實一族同稱異源&KR2035;/尤勁薄博矢之賢篁任篙笛體持堅圓棘竹駢深一叢)¶
(為林根若推輪節若束針亦曰笆竹城固是任篾筍既/食鬢髮則侵單體虚長各有所育苦實稱名甘亦無因)¶
<pb:KR2c0021_WYG_159-79b>¶
(弓竹如籐其節郄曲生多卧土立則依木髙㡬百尋狀/若相續質雖舍文須膏乃縟厥族之中蘇麻特竒條榦)¶
(平節大葉繁枝凌羣獨秀蓊茸紛披篔簹射箇箖箊桃/枝長爽纎葉清肌薄皮千百相亂大細有差相繇既戮)¶
(厥土惟腥三湮斯沮尋竹乃生物尤世逺略狀傳名般/腸實中與笆相類於用寡宜為筍殊味筍竹為矛稱利)¶
(海表墐仍其翰及既有杪生於日南别名為篻百葉參/差生於南垂傷人則死醫莫能治亦曰篣竹厥毒若斯)¶
(彼之同異余所未知䈏與由衙厥體俱洪圍或累尺䈏/實衙空南越之居梁柱是供竹之堪杖莫尚於笻磥砢)¶
(不凡狀若人功豈必蜀壤亦産徐邦一曰扶老名實縣/同&KR1696;&KR0034;二族亦甚相似&KR0008;髮苦竹促節薄齒束物體柔)¶
(殆同麻枲葢竹所生大抵江東上密防露下疎夾風連/畆接町竦散岡潭雞脛似篁髙而筍脆稀葉梢杪類記)¶
(黄細狗竹有毛出諸東裔物類衆詭千百不計有竹象/蘆亦因為名東甌諸郡緣海所生肌理匀净筠色潤貞)¶
<pb:KR2c0021_WYG_159-80a>¶
(凡今之箎匪茲不鳴會稽之箭東南之美古人嘉之因/以命矢箘簬載籍貢名荆鄙篃亦箘徒概節而短江漢)¶
(之間謂之&KR0034;竹根深耐寒茂彼淇茒篲篠蒼蒼接&KR0008;連/篁不□卑植必也巖岡踰矢稱大出尋為長各物有用)¶
(埽之最良又有族類爰挺嶧陽懸根有仞竦榦風生簫/笙之選有聲四方質清氣亮衆管莫伉亦有海篠生於)¶
(島岑節大盈尺榦不滿尋形枯若筯色黄若金徒為一/異罔知所任□□□□竹之通目𤣥名統體譬牛與犢)¶
(人之所知事生軌躅赤縣之外/焉可詳録臆之必之匪邁尹矚)　白華野菅(博雅菅/茅也)¶
茨蒺藜　蔨鹿靃其實莥　薃侯莎其實媞　荷芙蕖¶
其莖茄其葉蕸其本蔤其華菡萏其實蓮其根藕其中¶
的的中薏的薂　唐䝉女蘿女蘿菟絲䝉玉女　芨堇¶
<pb:KR2c0021_WYG_159-80b>¶
草(博雅爑奚毒附子也一嵗為萴子二嵗為烏/啄三嵗為附子四嵗為烏頭五嵗為天雄)　中馗¶
菌小者菌　菤耳苓耳　芣苢馬舄馬舄車前　長楚¶
銚&KR0034;　茦刺(方言凡草木刺人北燕朝鮮之間謂之茦/或謂之壯自關而東或謂之梗或謂之劌)¶
(自關而西謂之刺/江湘之間謂之棘)　綸似綸組似組東海有之帛似帛¶
布似布華山有之　芺薊其實荂蔈荂荼猋藨芀葦醜¶
芀　葭華蒹薕葭蘆菼薍其萌虇　荄根　華荂也華¶
荂榮也木謂之華草謂之榮不榮而實者謂之秀榮而¶
不實者謂之英(博雅&KR0034;葩菁蘂花華/也  方言蒔更也)¶
<pb:KR2c0021_WYG_159-81a>¶
說文木冒也冒地而生東方之行¶
爾雅杜甘棠杜赤棠白者棠　檉河柳旄澤柳楊蒲柳¶
　無姑其實夷櫟其實梂　楔荆桃旄冬桃榹桃山桃¶
(博雅含桃/櫻桃也)　休無實李座接慮李駮赤李　棗壺棗邊¶
要棗櫅白棗樲酸棗楊徹齊棗遵羊棗洗大棗煑填棗¶
蹶洩苦棗晳無實棗還味捻棗(博雅梬棗檡也棗小/爾雅棘實謂之)¶
櫬梧榮桐木　謂櫬采薪采薪即薪(博雅&KR2082;薪也/梢校棷柴也)　櫰¶
槐大葉而黒守宫槐葉書聶宵炕　槐小葉曰榎大而¶
<pb:KR2c0021_WYG_159-81b>¶
皵楸小而皵榎槄山榎(○槐當/為楸)　桑㸤有葚梔女桑桋¶
桑(小爾雅桑之/實謂之葚)　檿桑山桑　唐棣栘常棣棣　樅松¶
葉柏身檜柏葉松身　灌木叢木水族生為灌(博雅草/叢生為)¶
(薄木叢/生曰榛)　棧木干木　木自蔽柛立死椔弊者翳木相¶
磨槸棤皵梢梢櫂　句如羽喬下句曰朻上句曰喬如¶
木楸曰喬如竹箭曰苞如松柏曰茂如槐曰茂小枝上¶
繚為喬無枝為檄　槐棘醜喬桑柳醜條椒榝醜莍桃¶
李醜核¶
<pb:KR2c0021_WYG_159-82a>¶
　　　鳥獸¶
說文鳥長尾禽總名也隹鳥之短尾總名也¶
爾雅二足而羽謂之禽四足而毛謂之獸¶
禽經鳳雄凰雌亦曰瑞鶠亦曰鸑鷟羽族之君長也鸞¶
瑞鳥一曰雞趣首翼赤曰丹鳳青曰羽翔白曰化翼𤣥¶
曰隂翥黄曰土符鳳翥鸞舉百羽從之鳳靡鸞吪百鳥¶
瘞之慈鳥反哺白脰烏不祥巨喙烏善驚哀烏吟夜鷙¶
鳥之善摶者曰鴞竊𤣥曰鵰鴘曰鵕骨曰鶻瞭曰鷂&KR3166;¶
<pb:KR2c0021_WYG_159-82b>¶
曰鸇奪曰鵽王鴡鴡鳩魚鷹也亦曰白鷖亦曰白鷢雉¶
介鳥也亦曰鳩五采備曰翬亦曰夏翟亦曰鷂雉朱黄¶
曰鷩雉白曰雗雉𤣥曰海雉首有采毛曰山雞頸有采¶
囊曰避株背有采羽曰翡翠腹有采文曰錦雞鳲鳩戴¶
勝布糓也亦曰鴶鵴亦曰獲糓春耕候也倉庚黧黄黄¶
鳥也亦曰楚雀亦曰商庚夏蠶候也雞鷽惡其類鴛鴦¶
𤣥鳥愛其類鳱以水言自北而南&KR0008;以山言自南而北¶
鶴以聲交而孕鵲以音感而孕白鷁相眡而孕鵁鶄睛¶
<pb:KR2c0021_WYG_159-83a>¶
交而孕鸐巂周子規也啼必北嚮江介曰子規蜀右曰¶
杜宇隋楊越雉鷓鴣也飛必南翥晉安曰懐南江右曰¶
逐隱鶡毅鳥也毅不知死鷗信鳥也信不知用鷸有文¶
而貪鳶不擊而貪鵜志在水鴷志在水鳩拙而安鷦巧¶
而危鳬鶩之雜鷴鷺之潔題鴂鳴而草衰澤雉啼而麥¶
齊風翔則風雨舞則雨霜蜚則霜露翥則露林鳥朝嘲¶
水鳥夜㖡山鳥巖棲原鳥地處靈鵲兆喜怪鵩塞耳鴽¶
鶉野則義豢則搏水鶩澤則羣擾則逐鸚鵡摩背而瘖¶
<pb:KR2c0021_WYG_159-83b>¶
鴝鵒剔舌而語扶老彊力䳭鴒友弟宷寮雝雝鴻儀鷺¶
序鷃雀啁啁下齊衆庶鷯鶉雄鶛雌庳鳩鵽䳄前雄後¶
鷇將生子呼母應雛既生母呼子應班鳩辨鵴梟鴟害¶
母舒鴈前鳴後和羣棲獨警覆卵則鸛入水鵝&KR3445;月宵¶
鳸司夜行鳸司晝雄翼掩左雌翼掩右物食長喙榖食¶
短咮搏則利觜鳴則引吭毛協四時色合五方羽物變¶
化轉於時令乾道終始以成物性(○世傳此經師曠作/偽託也或以為張華)¶
(所作埤雅爾雅翼多引禽經語與此不同附載於後謂/古禽經青鳯謂之鶡赤鳯謂之鶉黄鳯謂之鸞白鳯)¶
<pb:KR2c0021_WYG_159-84a>¶
(之肅紫鳯謂之鷟能鶴愛隂而惡陽雁愛陽而惡隂方/鶴老則聲下而不  髙近而不能尞  旋目其名䴉)¶
(目其名&KR3145;交目其名鳽啞鳥之小而鷙者皆曰隼大而/鷙者皆曰鳩  烏鳴啞  鸞鳴噰噰鳳鳴喈喈凰鳴啾)¶
(啾雉鳴嚖嚖雞鳴咿咿鸎鳴嚶嚶鵲鳴唶唶鴨鳴呷呷/鵠鳴哠哠鵙鳴㖵㖵  郤近翠者能步郤近蒲者能擲)¶
(鷺朱鳶不攫肉朱鷺不吞鯹宿摰好風鸍好雨鷞好霜/  好露  陸烏曰棲水鳥曰  獨鳥曰止衆鳥曰集)¶
(鸛俯鳴則隂仰鳴則晴上鵞見異類差翅鳴雞見同類/拊翅鳴  鵻上無㝷鷚  無常雉上有文鷃上有赤)¶
(暮鳩鳴即小雨朝鳶鳴即大風魚鸇鸇之信不如鷹周/周之智不如鴻  淘河在岸則  沒沸河有岸則魚湧)¶
　(鵰以周之鷲以就之鷹以鷹之鶻以搰之隼以尹之/鴻雁愛力遇風迅舉孔雀愛毛遇雨髙止  雁曰翁)¶
(雞曰&KR0034;鶉曰䳸睨鷹不擊伏鶻不擊妊燕鶴以怨望鴟/以貪顧雞以嗔  鴨以怒瞋雀以猜瞿  以狂䀪視也)¶
<pb:KR2c0021_WYG_159-84b>¶
(鸎以喜囀烏以悲啼鳶以饑鳴鶴以絜唳鳬以凶叫鴟/以愁嘯鳴也  一鳥曰佳二鳥曰雔三鳥曰朋四鳥曰)¶
(乗五鳥曰雇六鳥曰鶂七鳥曰&KR0008;八鳥曰鸞九鳥曰鳩/十鳥曰&KR1860;  拙者莫如鳩巧者莫如鶻  鵲見蛇則噪)¶
(而賁孔見蛇則宛而躍之山禽之咮多短水禽之咮多/長山禽之尾多修水禽  尾多促  衡為雀虚為燕火)¶
(為鷮亢為鶴翔鸛生三子一為鶴鳩生三子一為鶚孔/鷹好峙隼好  鳬好没鷗好浮  乾車斷舌則坐歌)¶
(雀拍尾則立舞人勝之也鸞入夜而歌鳳入朝而舞天/勝之也  霜傳彊枝鳥以武生者少雪封枯原鳥以文)¶
(死者多樂雀交不一雉交不再則冠鳥性勇帶鳥性仁/纓鳥性    鵞飛則蜮沈鵙鳴  蛇結  □鳥不登山)¶
(鶮鳥不/踏土)¶
說文朋古文鳳象形鳳飛羣鳥從以萬數故以為朋黨¶
<pb:KR2c0021_WYG_159-85a>¶
字　鶾雉肥鶾音者也魯郊以丹雞祝曰以斯鶾音赤¶
羽去魯侯之咎　鷲鳥黒色多子師曠曰南方有舃名¶
曰羌鷲黄頭赤目五色皆備¶
爾雅隹其鳺鴀鶌鳩鶻鵃鳲鳩鴶鵴鷑鳩鵧鷑瞗鳩王¶
瞗鷹鷞鳩　鸕諸雉鷂雉鷮雉鳪雉鷩雉秩秩海雉鸐¶
山雉雗雉鵫雉伊洛而南素質五采皆備成章曰翬江¶
淮而南青質五采皆備成章曰鷂南方曰&KR1319;東方曰鶅¶
北方曰鵗西方曰鷷　春鳸鳻鶞夏鳸竊𤣥秋鳸竊藍¶
<pb:KR2c0021_WYG_159-85b>¶
冬鳸竊黄桑鳸竊脂棘鳸竊丹行鳸唶唶宵鳸嘖嘖老¶
鳸鴳　鳥䑕同宂其鳥為鵌其鼠為鼵　鵲鶪醜其飛¶
也翪鳶烏醜其飛也翔鷹隼醜其飛也翬鳬鴈醜其足¶
蹼其踵企烏鵲醜其掌縮亢鳥嚨其粻嗉　鳥之雌雄¶
不可别者以翼右掩左雄左掩右雌(小爾雅去隂就陽/者謂之陽鳥鳩鴈)¶
(是/也)　雞大者蜀蜀子雓未成雞僆絶有力奮雞棲於弋¶
為榤鑿垣而棲為塒(小爾雅鳥之所乳謂之/巢雞雉所乳謂之窠)　燕白脰¶
烏(小爾雅純黒而反哺者謂之烏小而腹下白不/反哺者謂之鴉烏白頸而羣飛者謂之燕烏)　生¶
<pb:KR2c0021_WYG_159-86a>¶
哺鷇生噣鶵　蝙蝠服翼(方言蝙蝠旬闗而東謂之服/翼或謂之僊䑕自闗而西秦)¶
(隴之間謂之蝙蝠/北燕謂之蟙䘃)　倉庚商庚鵹黄楚雀(說文離黄倉/庚也鳴即蠶)¶
(生/)　鸛鷒鶝鶔如鵲短尾射之銜矢射人(山海經圖讃/鸛鷒之鳥一)¶
(名&KR0034;羿應弦銜矢不著/地逢蒙縮手飬由不晚)　鶉子鳼鴽子鸋雉之暮子為¶
鷚¶
相鶴經鶴者陽鳥也而遊於隂因金氣并火氣以自養¶
金數九火數七故稟其純陽也生二年而毛露而黒㸃¶
易三年而頂赤羽翮具七年小變而飛薄雲漢復七年¶
<pb:KR2c0021_WYG_159-86b>¶
舞應節而晝十二時鳴鳴則中律百六十年大變而不¶
食生物故大毛落而叢毛生乃潔白如雪故泥水不能¶
汙或節純黒而腦盡成膏矣復百六十年變止而雌雄¶
相視目精不轉則有孕千六百年形定飲而不食胎化¶
而産與鸞鳳同羣為仙人之騏驥矣夫聲聞于天故頂¶
赤食于水故喙長軒于前故後指短棲于陸故足髙而¶
尾彫翔于雲故毛豐而肉疎且大猴以吐故修頸以納¶
新故夭壽不可量所以體無青黄二色者土木之氣内¶
<pb:KR2c0021_WYG_159-87a>¶
養故不表于外也是以行必依洲渚止不集林木葢羽¶
族之清潔者也其相瘦頭朱頂則沖霄露眼黒睛則視¶
逺隆鼻短喙則少瞑䯓頰䯔耳則知時長頸竦身則能¶
鳴鴻肩鸞膺則體輕鳯翼雀尾則善飛龜背鼈腹則伏¶
産軒前垂後則㑹舞高脛麤節則足力洪髀纎指則好¶
翹(○其經夲浮丘伯授王子晉崔文子學道于子晉得/其經蔵髙山石室淮南八公采藥得之遂傳于世)¶
爾雅騊駼馬野馬駮如馬倨牙食虎豹騉蹄趼善陞甗¶
騉駼枝蹄趼善陞甗　小領盗驪絶有力駥　騋牝驪¶
<pb:KR2c0021_WYG_159-87b>¶
牡𤣥駒褭驂牡曰騭牝曰騇　膝上皆白惟馵四骹皆¶
白驓四蹢皆白首前足皆白騱後足皆白翑前右足白¶
啓左白踦後右足白驤左白馵駵馬白腹騵驪馬白跨¶
驈白州驠尾本白騴尾白駺馰顙白顛白逹素縣面顙¶
皆白惟駹　駵白駁黄白騜駵馬黄脊騝驪馬黄脊騽¶
青驪駽青驪驎驒青驪繁鬛騥驪白雜毛駂黄白雜毛¶
駓隂白雜毛駰蒼白雜毛騅彤白雜毛騢白馬黒鬛駱¶
白馬黒脣駩黒喙騧一目白&KR0008;二目白魚　回毛在膺¶
<pb:KR2c0021_WYG_159-88a>¶
宜乗在肘後減陽在幹茀方在背闋廣逆毛居馻　既¶
差我馬差擇也宗廟齊毫戎事齊力田獵齊足(博雅白/馬黒脊)¶
(驙白馬朱鬛駱飛黄騶吾吉量朱駮飛兔金喙腰褭走/狐駃騠飛㗙野麋腹丹騏驥騄駬驊驑&KR0008;汗血驒騱巨)¶
(虚騀鹿為伯樂相馬經馬頭為王欲得方目為丞相欲/得朋脊  将軍欲得强腹為城郭欲得張四下為令欲)¶
(得長眼欲得髙巨鼻孔欲得大鼻頭有王火字口中欲/得赤膝骨員而長耳欲得相近而前豎小而厚凡相馬)¶
(之法先除三羸五駑乃相其餘大頭小頸一羸弱脊大/腹二羸小頸大蹄三羸其五駑者大頭緩耳一駑長頸)¶
(不折二駑短上長下三駑大胳短脅四駑淺骼薄/髀五駑○此後人為之丞相将軍非當時語也)¶
相牛經牛岐胡夀去角近行駛眼欲得大眼中有白脈¶
<pb:KR2c0021_WYG_159-88b>¶
貫瞳子最快頸骨長且大駛壁當欲得濶倚欲得如絆¶
馬膺庭欲得廣天闗欲得成售骨欲得垂蘭秼欲得大¶
豐岳欲得大種頭欲得髙百體欲得緊垂星欲得有怒¶
肉力柱欲得大而成懸蹄欲得如八字隂虹屬頭陽鹽¶
欲得廣常有聲似鳴者有黄也洞胡無夀珠淵無夀上¶
池有亂毛妨主人凶身欲得促形欲得如卷大膁疎肋¶
難飴龍頭突目好跳豪筋欲得成就毛欲得短密若疎¶
長不耐寒氣尾不用至地尾毛少骨多者有力膝上肉¶
<pb:KR2c0021_WYG_159-89a>¶
欲得堅角欲得細鼻如鏡則難牽口方易飴漦府方易¶
駘木牛肚大尾青最有力(○世傳此經甯/戚以授百里奚)¶
爾雅犘牛犦牛犤牛犩牛犣牛犝牛&KR0008;牛角一俯一仰¶
觭皆踊觢黑脣犉黑眥牰黑耳犚黑腹牧黑角犈其子¶
犢體長牬絶有力欣犌(博雅&KR0008;㸯丁犖理說文牛大牲/也牛件也件事  也象角頭三)¶
(封尾之形牷牛純色㹊白牛犖駮牛犥牛黄白色&KR0008;黄/牛虎文犉黄牛黒脣牻白黒雜毛牛&KR0008;牛駮如星犡牛)¶
(白脊将牛白脊㹔牛長脊犝無角牛/也&KR0008;二嵗牛犙三嵗牛牭四嵗牛)　羊牡羒牝牂夏¶
羊牡羭牝羖角不齊觤角三觠羷羳羊黄腹未成羊羜¶
<pb:KR2c0021_WYG_159-89b>¶
絶有力奮(博雅吴牛牡一嵗曰牡翔三嵗曰羝其牝一/嵗曰牸䍮三嵗曰䍧吴羊犗曰䍸羖羊犗曰)¶
(羯羍&KR2508;羜䍻羔也美皮泠角&KR2508;説文羊祥也從&KR3017;象頭/角足尾之形羜五月生羔也  六月生羔也䍮羊未卒)¶
(嵗/也)　犬生三猣二師一玂未成毫狗長喙獫短喙猲獢¶
絶有力狣尨狗也(博雅殷虞晉獒楚黄韓獹宋㹱狼狐/㹥獖  說文犬狗之有縣蹏者也象)¶
(形尨犬之多毛者㺜犬惡毛也獒犬知人心可使者南/越犬名獶獀猈短脛狗獫黒犬黄顄㹥黄犬黒頭犄犗)¶
(犬也狾狂犬也獟&KR0008;犬也猛健犬也犺健犬也㹪惡健/犬也&KR0008;犬張耳皃猋犬走皃狋犬怒皃獳怒犬皃犬走)¶
(犬皃從犬而人之曵其足則刺犬也㹞犬吠聲猥犬吠/&KR3081;&KR3081;竇中犬聲㺌犬吠不止也㺖小犬吠黙犬暫逐人)¶
(也狡大從草暴出而逐人也狎犬可習也犬獡獡而附/人也犬獷獷不可附也將嗾犬厲之也狚犬行也周書)¶
<pb:KR2c0021_WYG_159-90a>¶
(曰尚狟狟臭禽走臭而知其迹者犬也㺕/犬鬪聲獨犬相得而鬪也羊為羣犬為獨)　豕子豬䝐¶
豶幺幼奏者豱豕生三豵二師一特所寢橧四蹢皆白¶
&KR1595;其跡刻絶有力&KR1610;牝豝(小爾雅豕彘也彘豬也其子/曰豚豕之大者謂之豜小者)¶
(謂之豵也博雅豨豠豭彘豕也豯&KR0008;□也豰&KR0008;豭也&KR0008;/䝒豕牝  橧圈也頓丘梁䝕重顱豲獸一嵗為豵二嵗)¶
(為豝三嵗為肩四嵗為特豕說文豕彘也竭其尾故謂/之豕象毛足而後有尾豬  而三毛叢居者豨豕走豨)¶
(豨古有封豨修蛇之害豰小豚也豯生三月豚腹豯豯/皃也豵生六月豚一曰一嵗豵尚叢聚也豝牝豕也一)¶
(曰二嵗能相把拏也詩曰一發五豝豜三嵗豕肩相反/者詩曰竝驅從兩豜兮豭牡豕也䝐豶也豶羠豕也豷)¶
(豕息也&KR0034;豕怒毛豎一曰殘艾也豢以/榖圈養豕也豕豕絆足行豕豕豠豕屬)　馬八尺為駥¶
<pb:KR2c0021_WYG_159-90b>¶
牛七尺為犉羊六尺為羬彘五尺為&KR1610;狗四尺為獒雞¶
三尺為鶤　牛曰齝羊曰齥麋鹿曰齸鳥曰嗉寓䑕曰¶
嗛　獸曰釁人曰橋魚曰須鳥曰臭　麋牡麔牝麎其¶
子䴠其跡躔絶有力狄　鹿牡麚牝麀其子麛其迹速¶
絶有力&KR0034;　麕牡麌牝麜其子麆其迹觧絶有力豜(說/文)¶
(鹿獸也象頭角四足之形鳥鹿足相似從匕麈鹿屬麟/大牝鹿也麜大鹿也牛尾一角&KR0874;大麋也狗足麈麋屬)¶
(麝如小麋臍有香&KR2738;似鹿而大也麗旅行也鹿/之性見食急則必旅行禮麗皮納幣葢鹿皮也)　兔子¶
嬎其跡迒絶有力欣(說文兔獸名象踞後其尾形兔頭/與㲋頭同逸失也從辵兔兔謾訑)¶
<pb:KR2c0021_WYG_159-91a>¶
(善逃也冤屈也兔在冂下不得走益屈折也過釋名/鹿兔之道曰亢行不由正亢陌山谷草野而  也)狼¶
牡貛牝狼其子獥絶有力迅(説文狼似犬鋭頭/白頬髙前廣後)　虎竊¶
毛謂之虦貓貘白豹甝白虎虪黒虎貀無前足(説文虎/山獸之)¶
(君委虒虎之有角者也豹似虎/圈文貘似熊而黄黒色出蜀中)　熊虎醜其子狗絶有¶
力麙(說文熊獸似豕山居冬蟄羆如熊黄白文能熊/屬似鹿能獸堅中故稱賢能而彊壮稱能傑也)¶
貔白狐其子豰(說文貔豹/屬出貉國)　豺狗足　貍子&KR2128;貈子貆¶
貒子貗貍狐貒貈醜其足蹯其跡□(說文狐妖獸也鬼/所乘也有三徳其)¶
(色中和小前大/後死則首丘)　䝟貐類貙虎爪食人迅走　俊麑如¶
<pb:KR2c0021_WYG_159-91b>¶
虦貓食虎豹　猶如麂善登木(說文猶/玃屬)　兕似牛犀似¶
豕(説文&KR3369;如野牛而青象形象長鼻牙南越大獸三年/一乳象耳牙四足之形豫象之大者騶虞白虎黑文)¶
(尾長於身仁獸/食自死之肉)　狒狒如人被髮迅走食人　蒙頌猱¶
狀猱蝯善援玃父善顧威夷長脊而泥　蜼卭鼻而長¶
尾時善椉領　猩猩小而好啼　闕洩多狃　鼢鼠鼸¶
䑕鼷䑕鼶䑕鼬䑕鼩䑕鼭䑕鼣䑕鼫䑕鼤鼠鼨䑕豹文¶
鼮䑕鼰䑕(説文䑕宂蟲之總名也象形鼢地行䑕伯勞/所作也一曰偃䑕鼫五技䑕也能飛不能過)¶
(屋能縁不能窮木能游不能渡谷能宂不能掩身能走/不能先人斬&KR0008;鼠黒身白腰若帶手有長白毛似握版)¶
<pb:KR2c0021_WYG_159-92a>¶
(之狀類蝯/蜼之屬)　羽本謂之翮一羽謂之箴十羽謂之縳百¶
羽謂之緷(○與考/工記異)　旄謂之藣(方言翭本也狄博雅䎔/&KR0008;翈翭&KR1606;風  羽也&KR0008;)¶
(䩚翼也斄氂/鬛毳髦毛也)¶
　　　蟲魚¶
說文虫一名蝮博三寸首大如擘指象其卧形物之微¶
細或行或毛或蠃或介或鱗以虫為象¶
爾雅有足謂之蟲無足謂之豸　翥醜罅螽醜奮强醜¶
捋蠭醜螸蠅醜扇¶
<pb:KR2c0021_WYG_159-92b>¶
方言蛥蚗齊謂之螇螰楚謂之蟪蛄秦謂之蛥蚗自闗¶
而東謂之虭蟧　蟬楚謂之蜩宋衛之間謂之螗蜩陳¶
鄭之間謂之蜋蜩秦晉之間謂之蟬海岱之間謂之䗁¶
其大者謂之蟧或謂之蝒馬其小者謂之麥蚻有文者¶
謂之蜻蜻其雌蜻謂之疋大而黒者謂之䗃黒而赤者¶
謂之蜺蜩蟧謂之&KR2782;蜩&KR2258;謂之寒蜩寒蜩瘖蜩也　蜉¶
䖻秦晉之間謂之&KR0034;&KR3479;　蜻蛚楚謂之蟋蟀或謂之蛬¶
南楚之間謂之蚟孫　螳螂謂之髦或謂之虰或謂之¶
<pb:KR2c0021_WYG_159-93a>¶
&KR0008;&KR0008;　蚍蜉齊魯之間謂之蚼蟓西南梁益之間謂之¶
𤣥蚼燕謂之蛾&KR0008;其塲謂之坻或謂之垤　鼅鼄鼄蝥¶
也自闗而西秦晉之間謂之鼄蝥自闗而東趙魏之郊¶
謂之鼅鼄或謂之蠾蝓蠾蝓者侏儒語之轉也北燕朝¶
鮮洌水之間謂之瑇蜍　蠭燕趙之間謂之蠓螉其小¶
者謂之蠮螉或謂蚴蛻其大而蜜謂之壺蠭　蠅東齊¶
謂之羊¶
爾雅蒺藜蝍蛆(博雅蝍蛆/吴公也)　蛗螽蠜草螽負蠜蜤螽蚣¶
<pb:KR2c0021_WYG_159-93b>¶
蝑蟿螽螇蚸土螽蠰谿　莫貈蟷螂蛑不過蟷蠰其子¶
蜱蛸　蚍蜉大螘小者螘蠪朾螘螱飛螘其子蚳　蠨¶
蛸長踦　蟠鼠負蛜威委黍　螢火即炤　蟓桑繭雔¶
由樗繭棘繭欒繭蚢蕭繭　食苖心螟食葉蟘食節賊¶
食根蟊¶
說文蛟龍之屬也池魚滿三千六百蛟來為之長能率¶
魚飛置笱水中即蛟去¶
爾雅鯤魚子鱦小魚　魚有力者鰴　科斗活東蜪蚅¶
<pb:KR2c0021_WYG_159-94a>¶
鼃&KR1434;詹諸在水者黽　魁陸蜌蠯蚌含漿蜃小者珧¶
蠑螈蜥蜴蜥蜴蝘蜓蝘蜓守宫也(方言守宫秦晉西夏/謂之守宫或謂之蠦)¶
(䘃或謂之蜤易其在澤中者謂之易蜴南楚謂之蛇醫/者謂之蠑螈東齊海岱謂之  䗔北燕謂之祝蜓桂林)¶
(之中守宫大者而/能鳴謂之蛤解)　魚枕謂之丁魚腸謂之乙魚尾謂¶
之丙　鼈三足能龜三足賁(博雅射工/短狐&KR0558;也)¶
　¶
　¶
　¶
<pb:KR2c0021_WYG_159-94b>¶
　¶
　¶
　¶
　¶
　¶
　¶
　¶
　繹史卷一百五十九中¶
#+PROPERTY: JUAN 卷一百五十九下
<pb:KR2c0021_WYG_159-95a>¶
欽定四庫全書¶
　繹史卷一百五十九下　靈壁縣知縣馬驌撰¶
　　名物訓詁(下/)¶
　　　禮器圖¶
　鼎所以烹飪祭祀宗廟燕享賔客爾雅絶大謂之鼐¶
　圓弇上謂之鼒附耳外謂之釴款足者謂之鬲按鼎¶
　之形制方圓大小髙卑文質最為多端博古圖據其¶
　制度銘識分别商周亦臆度耳兹存數器於左¶
<pb:KR2c0021_WYG_159-96a>¶
　考古圖蠆鼎銘作蠆形疑人名公孫蠆之類博古圖¶
　髙九寸六分深六寸三分口俓八寸六分容一斗四¶
　升銘識簡古為商器¶
<pb:KR2c0021_WYG_159-97a>¶
　博古圖舉鼎髙九寸四分深四寸一分口俓七寸二¶
　分銘曰子父舉按此鼎形制特髙銘取手致與人用¶
　之於父盡力致享不敢虚美其先者也¶
<pb:KR2c0021_WYG_159-98a>¶
　博古圖魚鼎髙五寸五分深三寸三分口俓五寸二¶
　分容二升三合銘作月魚兀形蓋薦魚之器¶
<pb:KR2c0021_WYG_159-99a>¶
　考古圖乙鼎髙五寸八分深三寸七分俓五寸二分¶
　容二升銘二字曰乙下一字不可識得於鄴之亶甲¶
　城蓋商器¶
<pb:KR2c0021_WYG_159-100a>¶
　博古圖父乙鼎髙七寸深三寸口俓五寸六分容二¶
　升六合銘曰庚午王命寑廟辰見北田四品十二月¶
　作册友史錫賴貝用作父乙尊&KR0008;按乙之號在商為¶
　商器¶
<pb:KR2c0021_WYG_159-101a>¶
　博古圖南宫中鼎髙八寸五分深五寸四分口俓長¶
　七寸二分闊五寸四分容七升五合銘五十七字文¶
　見本卷¶
<pb:KR2c0021_WYG_159-102a>¶
　小宗伯辨六彝之名物以待祼將辨六尊之名物以¶
　待祭祀賔客司尊彝春祠夏禴用雞彝鳥彝皆有舟¶
　其朝踐用兩獻尊其再獻用兩象尊皆有罍諸臣之¶
　所昨也秋嘗冬烝祼用斝彝黄彝皆有舟其朝獻用¶
　兩著尊其饋獻用兩壺尊皆有罍諸臣之所昨也凡¶
　四時之間祀追享朝享祼用虎彝蜼彞皆有舟其朝¶
　踐用兩大尊其再獻用兩山尊皆有罍諸臣之所昨¶
　也¶
<pb:KR2c0021_WYG_159-103a>¶
　鄭註獻尊獻讀為犧飾以翡翠王肅註以為犧尊二¶
　尊竝全牛象之形而鑿背為尊¶
　博古圖犠尊通蓋髙七寸七分深三寸四分通長一¶
　尺一寸七分闊五寸容四升以口為流四足魏太和¶
　中得尊於青州其制正與此類王肅註禮其說盖有¶
　自來也¶
<pb:KR2c0021_WYG_159-104a>¶
　鄭注云象尊以象鳳凰或曰象骨飾尊阮氏云以畫¶
　象飾尊¶
　博古圖象尊通蓋髙九寸八分深四寸五分通長一¶
　尺二寸七分闊三寸八分容三升二合四足有提梁¶
　全作象形而開背為尊¶
<pb:KR2c0021_WYG_159-105a>¶
　考古圖師艅象彝髙六寸七分銘三十二字¶
　　按此器尊屬也古者鼎鬲尊卣之器以彝銘者多¶
　　矣¶
<pb:KR2c0021_WYG_159-106a>¶
　考古圖象尊髙一尺一寸先儒解象尊其說既不同¶
　此立象於蓋又與先儒之解不同¶
<pb:KR2c0021_WYG_159-107a>¶
　博古圖著尊髙一尺四分口俓五寸腹俓九寸八分¶
　容一斗七升四合明堂位曰著殷尊也著尊著地無¶
　足此器底著地誠所謂著尊也¶
<pb:KR2c0021_WYG_159-108a>¶
　博古圖壺尊髙一尺二寸八分口俓七寸八分腹俓¶
　一尺一寸一分容三斗二升三合其形制類壺其為¶
　壺尊乎¶
<pb:KR2c0021_WYG_159-109a>¶
　考古圖此器有脰著地無足據有脰則可名壺尊著¶
　地則可名著尊¶
<pb:KR2c0021_WYG_159-110a>¶
　考古圖朝事中尊髙一尺六寸俓五寸有半容二斗¶
　三升銘五十七字博古圖作髙克尊銘五十八字按¶
　此器頸飾以山文意者其山尊乎然山尊用以再獻¶
　非朝事也銘文中中髙克等字疑殘缺辨識未真耳¶
<pb:KR2c0021_WYG_159-111a>¶
　博古圖大尊髙二尺三寸口俓一尺九寸八分腹俓¶
　一尺二寸九分足俓一尺一寸二分容七斗四升半¶
　明堂位曰泰有虞氏之尊也古以陶瓦此器則用銅¶
　其周之變製乎¶
<pb:KR2c0021_WYG_159-112a>¶
　司尊彝六尊皆有罍諸臣之所昨也註謂諸臣獻者¶
　酌罍以自酢不敢與王之神靈共尊尊以祼神罍臣¶
　之所飲也尊有六則罍亦當有六以副之矣但三代¶
　遺器鮮能備存焉¶
<pb:KR2c0021_WYG_159-113a>¶
　博古圖犧首罍髙一尺四寸深一尺二寸三分口俓¶
　六寸四分腹俓一尺五寸容二斗八升六合¶
　明堂位曰山罍夏后氏之尊也註云刻畫為山雲之¶
　形言刻畫則以木為之今以金而飾以雷文知先儒¶
　之失考也此罍以犧首為耳鼻當是犧尊之副¶
<pb:KR2c0021_WYG_159-114a>¶
　博古圖象首尊髙二尺四寸五分口俓七寸六分腹¶
　俓一尺六寸八分足俓一尺一寸五分容一石二斗¶
　七升¶
　考古圖作三耳大壺按其制飾以雷文實罍也耳用¶
　象首當為象尊之副¶
<pb:KR2c0021_WYG_159-115a>¶
　司尊彝六彝釋者以為雞斝虎盛明水鳥黄蜼盛鬱¶
　鬯彜皆有舟舟尊下臺若承槃焉殊不知彞之有舟¶
　乃相須之器猶尊之與壺缾之與罍也先儒之說然¶
　乎否邪¶
<pb:KR2c0021_WYG_159-116a>¶
　博古圖父丁彝髙五寸四分腹俓七寸容五升兩耳¶
　有珥銘曰古作父丁寳尊彝¶
<pb:KR2c0021_WYG_159-117a>¶
　考古圖虎彝髙四寸四分俓六寸容三升六合銘曰¶
　作寳彝此器兩耳飾以虎首盖虎彝也¶
<pb:KR2c0021_WYG_159-118a>¶
　博古圖垂花舟髙三寸七分口俓八寸五分容五升¶
　七合以牛首為耳其制近彝其飾花萼有相承相蔽¶
　之義盖漢人為之亦足徴舟之非若承槃矣¶
<pb:KR2c0021_WYG_159-119a>¶
　博古圖方彝髙七寸九分口俓長六寸一分闊五寸¶
　一分腹俓長六寸二分闊五寸二分容六升七合銘¶
　曰己酉戌命尊宜于招黻庚　九　　商貝朋方¶
　用室圍宗彝在九月惟王一祀世昌五惟　　右銘¶
　缺六字此器銘宗彝周官六彝之類也其稱祀周初¶
　因商如洪範十有三祀者實周器也四方觚稜其制¶
　特與諸彝不同¶
<pb:KR2c0021_WYG_159-120a>¶
　博古圖山斝髙一尺口俓五寸五分容二升六合¶
　司尊彝斝彝註云斝讀為稼畫禾稼也不知其何所¶
　本夫尊以象壺名壺尊安知彝不以象斝名斝彝乎¶
　明堂位云夏后氏以雞彝殷以斝周以黄目黄目是¶
　黄彝也¶
<pb:KR2c0021_WYG_159-121a>¶
　雷紋斝髙七寸八分口俓五寸一分容一升¶
<pb:KR2c0021_WYG_159-122a>¶
　博古圖蜼尊通蓋髙六寸二分口俓三寸三分腹俓¶
　三寸五分容一升一合銘曰周作父乙尊彝舊作蜼¶
　尊疑即蜼彝也宗彝之以虎蜼自唐虞然矣¶
<pb:KR2c0021_WYG_159-123a>¶
　禮烝嘗饋獻用兩壺次於尊彝用於門内燕禮與大¶
　射卿大夫用方士旅食用圜聘禮梁在北而八壺南¶
　陳梁在西而六壺東陳詩稱韓侯取妻清酒百壺壺¶
　為酒器宗廟燕射聘昏無不用焉先儒云刻木繪漆¶
　其說出於臆見惟範金之器後世猶存¶
<pb:KR2c0021_WYG_159-124a>¶
　考古圖方壺按周禮尊於東楹之西兩方壺博古圖¶
　屬漢器髙一尺二寸五分容一斗一升二合¶
<pb:KR2c0021_WYG_159-125a>¶
　博古圖通蓋髙一尺四寸六分容五升四合銘曰㪉¶
　姬作寳彝¶
<pb:KR2c0021_WYG_159-126a>¶
　李氏録云周王燕晉士文伯尊以魯壺用饗也周官¶
　烝嘗饋獻用兩壺尊用祀也公食大夫用兩圜壺坊¶
　記曰敬則用祭器故祀饗兼用之¶
<pb:KR2c0021_WYG_159-127a>¶
　考古圖召中丁父壺髙尺有四寸半俓七寸六分容¶
　二斗七升銘三十五字博古圖腹俓一尺一寸一分¶
　銘三十七字銘見本卷實三十七字子孫重文¶
<pb:KR2c0021_WYG_159-128a>¶
　爾雅卣中尊也夏商之世總謂之彝周則鬱鬯之尊¶
　獨謂之卣卣與尊彝皆盛酒之器用有所宜則名有¶
　不同賈氏疏云上尊曰彝中尊曰卣下尊曰壺¶
<pb:KR2c0021_WYG_159-129a>¶
　博古圖祖乙卣髙一尺二寸四分口俓長四寸八分¶
　闊三寸六分腹俓長八寸六分闊七寸二分容二升¶
　銘器與蓋皆七字曰孫作祖乙寳尊彝¶
<pb:KR2c0021_WYG_159-130a>¶
　是器向得於青州髙可九寸容可二升有餘銘作雙¶
　册父辛其製最類博古圖所載執爵父丁卣但銘不¶
　同耳制作甚精自然無蓋然則卣固不盡有蓋博古¶
　圖以為闕蓋殆非也¶
<pb:KR2c0021_WYG_159-131a>¶
　爵為器甚小而在禮實大祭祀賔客喪紀冠昏朝聘¶
　燕射靡不用之韓詩說一升曰爵二升曰觚三升曰¶
　觶四升曰角五升曰散總名曰爵其實曰觴皆飲酒¶
　之器也博雅斝琖爵在夏為琖在商為斝在周為爵¶
　是則實同而名異耳圖志所載其制復不同而大小¶
　亦不合於舊說俟稽古者辯之¶
<pb:KR2c0021_WYG_159-132a>¶
　士虞禮主人洗廢爵酌酒酳尸主婦洗足爵于房中¶
　酌亞獻尸賔長洗繶爵三獻註云廢爵無足足爵有¶
　足輕者飾也繶爵口足間有篆又彌飾也　考古圖¶
　鄉飲酒記凡舉爵三作而不徒爵知獻必舉爵也禮¶
　圖所載爵於雀背負錢經𫝊所不見是器前若噣後¶
　若尾其全體有象於雀¶
<pb:KR2c0021_WYG_159-133a>¶
　博古圖女乙觚髙九寸口俓四寸九分容六合銘曰¶
　帚&KR0008;乙¶
<pb:KR2c0021_WYG_159-134a>¶
　博古圖虎斝髙一尺五寸六分口俓七寸三分容六¶
　升鋬端有虎首之狀三足若鬲¶
　饕餮斝髙八寸五分口俓四寸七分容一升一合鏤¶
　文簡古不加精巧而後之冶工不能及¶
　　按酒器有斝所以戒其喧也斝已見前此二器形¶
　　製復異¶
<pb:KR2c0021_WYG_159-135a>¶
　博古圖角髙八寸三分容七合銘兩册雙弓祖乙亞¶
　形中倒戈¶
<pb:KR2c0021_WYG_159-136a>¶
　博古圖素觶髙三寸九分容六合銘立戈形父辛二¶
　字¶
　饕餮觶髙三寸五分容五合¶
<pb:KR2c0021_WYG_159-137a>¶
　敦上古以瓦中古以金或以玉為飾或以木為之設¶
　蓋者以㑹無耳足者謂之廢或類珠槃或似簠簋其¶
　名則或以為土簋或以為玉齍其用則或以盛血尸¶
　盟執之或以盛黍稷内宰贊之明堂位云有虞氏之¶
　兩敦小宰職云主婦執一金敦黍敦為器不同因時¶
　制作異代變本加麗故不可得而定其形製也¶
<pb:KR2c0021_WYG_159-138a>¶
　博古圖周宰辟父敦有三第一器通蓋髙八寸三分¶
　口俓六寸七分腹俓八寸五分容七升二合器與蓋¶
　各銘七十五字文見本卷第二器髙七寸三分第三¶
　器髙六寸一分形製銘文悉同考古圖云俓八寸四¶
　分銘七十四字¶
<pb:KR2c0021_WYG_159-139a>¶
　博古圖兕敦有三第一器通蓋髙一尺二寸深四寸¶
　四分腹俓八寸二分足方七寸六分髙三寸九分器¶
　蓋各銘曰兕次器髙一尺一寸九分三器髙八寸六¶
　分闕蓋皆銘兕字¶
<pb:KR2c0021_WYG_159-140a>¶
　博古圖已丁敦通蓋髙七寸一分深四寸六分腹俓¶
　六寸六分蓋銘曰孫已丁器銘曰已孫丁其蓋足純¶
　緣周以夔龍兩螭據耳通腹饕餮比之他敦尤異¶
<pb:KR2c0021_WYG_159-141a>¶
　考古圖伯&KR1315;父敦集古録作冏父釴耳圈足與諸敦¶
　不同銘見本卷¶
<pb:KR2c0021_WYG_159-142a>¶
　考古圖牛鼎深八寸六分俓尺有八寸容一斛無銘¶
　按禮圖所載牛羊豕鼎各以其首飾其足此鼎之足¶
　以牛首為飾蓋牛鼎也按此鼎絶大當為鼐¶
<pb:KR2c0021_WYG_159-143a>¶
　博古圖花足鼎髙五寸七分深三寸二分口俓長四¶
　寸八分闊三寸八分容二升二合無銘¶
<pb:KR2c0021_WYG_159-144a>¶
　鬲似鼎空足博古圖慧季鬲髙四寸三分口俓四寸¶
　二分銘曰慧季作¶
<pb:KR2c0021_WYG_159-145a>¶
　博古圖文王鼎髙八寸九分深三寸八分口俓長六¶
　寸一分闊四寸三分容三升有半銘曰魯公作文王¶
　尊彝按此周公祭文王之器其制足象蜼形爾雅蜼¶
　禺屬昂鼻長尾尾有兩岐遇雨以尾塞鼻蓋其有智¶
　周身𨼆起獸面饕餮之象也¶
<pb:KR2c0021_WYG_159-146a>¶
　博古圖蟠虺鼎髙六寸五分深三寸二分口俓八寸¶
　一分容四升七合無銘按此器耳附外當為釴¶
<pb:KR2c0021_WYG_159-147a>¶
　博古圖龍鼎髙七寸一分深四寸四分口俓六寸三¶
　分容五升三合無銘鼎之烹飪可以享上帝養聖賢¶
　其用大矣所以取象於龍蓋求配其類也¶
　¶
　¶
　¶
　¶
　¶
<pb:KR2c0021_WYG_159-147b>¶
　¶
　¶
　¶
　¶
　¶
　¶
　¶
　繹史卷一百五十九下¶
