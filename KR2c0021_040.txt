# -*- mode: mandoku-view; -*-
#+TITLE: 繹史
#+DATE: 2015-08-24 22:27:33.766542
#+PROPERTY: ID KR2c0021
#+PROPERTY: BASEEDITION WYG    
#+PROPERTY: JUAN 卷四十
<pb:KR2c0021_WYG_040-1a>¶
欽定四庫全書¶
　繹史卷四十　　　　　靈壁縣知縣馬驌撰¶
　　魯慶父之亂(三桓始事/)¶
呂氏春秋東野稷以御見荘公進退中繩左右旋中規¶
荘公曰善以為造父不過也使之駒百而少及焉顔闔¶
入見荘公曰子遇東野稷乎對曰然臣遇之其馬必敗¶
荘公曰将何敗少頃東野之馬敗而至荘公召顔闔而¶
問之曰子何以知其敗也顔闔對曰夫進退中繩左右¶
<pb:KR2c0021_WYG_040-1b>¶
旋中規造父之御無以過焉鄉臣遇之猶求其馬臣是¶
以知其敗也(○家語作東野/畢定公顔回)　魯君聞顔闔得道之人¶
也使人以幣先焉顔闔守閭鹿布之衣而自飯牛魯君¶
之使者至顔闔自對之使者曰此顔闔之家邪顔闔對¶
曰此闔之家也使者致幣顔闔對曰恐聼謬而遺使者¶
罪不若審之使者還反審之復來求之則不得已故若¶
顔闔者非惡富貴也由重生惡之也世之人主多以富¶
貴驕得道之人其不相知豈不悲哉故曰道之真以持¶
<pb:KR2c0021_WYG_040-2a>¶
身其緒餘以為國家其土苴以治天下由此觀之帝王¶
之功聖人之餘事也非所以完身養生之道也(慎子魯/荘公鑄)¶
(大鐘曺劌入見曰今國褊而鐘/大君何不圖之已上附荘公事)¶
(公羊傳荘公二十二年及齊髙傒盟于防齊髙傒者何/貴大夫也曷為就吾㣲者而盟公也公則曷為不言公)¶
(諱與大夫盟也公如齊納幣納幣不書/此何以書譏何譏爾親納幣非禮也)¶
(榖梁傳不言公髙傒伉也納幣大夫之事也禮有納采/有問名有納徴有告期四者備而後娶禮也公之親納)¶
(幣非禮也故譏之信公羊傳二十二年公至自齊桓之/盟不日其㑹不致  之也此之桓國何以致危之也何)¶
(危爾公一/陳佗也)¶
<pb:KR2c0021_WYG_040-2b>¶
左傳二十三年夏公如齊觀社非禮也曹劌諫曰不可¶
夫禮所以整民也故㑹以訓上下之則制財用之節朝¶
以正班爵之義帥長幼之序征伐以討其不然諸侯有王¶
王有巡守以大習之非是君不舉矣君舉必書書而不¶
法後嗣何觀¶
國語嚴公如齊觀社曹劌諫曰不可夫禮所以正民也¶
是故先王制諸侯使五年四王一相朝也終則講於㑹¶
以正班爵之義帥長㓜之序訓上下之則制財用之節¶
<pb:KR2c0021_WYG_040-3a>¶
其閒無由荒怠夫齊棄大公之法而觀民於社君為是¶
舉而往觀之非故業也何以訓民土發而社助時也收¶
攟而烝納要也今齊社而往觀旅非先王之訓也天子¶
祀上帝諸侯㑹之受命焉諸侯祀先王先公卿大夫佐¶
之受事焉臣不聞諸侯之相㑹祀也祀又不法君舉必¶
書書而不法後嗣何觀公不聼遂如齊(公羊傳何以書/譏何譏爾諸侯)¶
(越竟觀社非禮也尸榖梁傳常事曰視非常曰觀觀無/事之辭也以是為  女也無事不出竟公如往時正也)¶
(致月故也如往月致月有懼焉爾/及者内為志焉爾遇者志相得也)　(公及齊侯遇于榖/公羊傳公㑹齊侯)¶
<pb:KR2c0021_WYG_040-3b>¶
(盟于扈桓之盟不日此何以日危之也何危/爾我貳也魯之曰我貳者非彼然我然也)¶
左傳秋丹桓宮之楹　二十四年春刻其桷皆非禮也¶
御孫諫曰臣聞之儉徳之共也侈惡之大也先君有共¶
徳而君納諸大惡無乃不可乎¶
國語嚴公丹桓宮之楹而刻其桷匠師慶言於公曰臣¶
聞聖王公之先封者遺後之人法使無陷於惡其為後¶
世昭前之令聞也使長監於世故能攝固不解以乆今¶
先君儉而君侈之令徳替矣公曰吾屬欲美之對曰無¶
<pb:KR2c0021_WYG_040-4a>¶
益於君而替前之令徳臣故曰庶可以已乎公弗聼¶
説苑夏公如齊逆女何以書親迎禮也其禮奈何曰諸¶
侯以屨二兩加琮大夫庶人以屨二兩加束脩二曰某¶
國寡小君使寡人奉不珍之琮不珍之屨禮夫人貞女¶
夫人曰有幽室數辱之産未諭於傅母之教得承執衣¶
裳之事敢不敬拜祝祝荅拜夫人受琮取一兩屨以履¶
女正筓衣裳而命之曰往矣善事爾舅姑以順為宮室¶
無二爾心無敢回也女拜乃親引其手授夫乎戸夫引¶
<pb:KR2c0021_WYG_040-4b>¶
手出戸夫行女從拜辭父於堂拜諸母於大門夫先升¶
輿執轡女乃升輿轂三轉然後夫下先行大夫士庶人¶
稱其父曰某之父某之師友使某執不珍之屨不珍之¶
束脩敢不敬禮某氏貞女母曰有草茅之産未習於織¶
絍紡績之事得奉執箕箒之事敢不敬拜(○典古可/補儀禮)¶
左傳秋哀姜至公使宗婦覿用幣非禮也御孫曰男贄¶
大者玉帛小者禽鳥以章物也女贄不過榛栗棗脩以¶
告䖍也今男女同贄是無别也男女之别國之大節也¶
<pb:KR2c0021_WYG_040-5a>¶
而由夫人亂之無乃不可乎¶
國語哀姜至公使大夫宗婦覿用幣宗人夏父展曰非¶
故也公曰君作故對曰君作而順則故之逆則亦書其¶
逆也臣從有司懼逆之書於後也故不敢不告夫婦贄¶
不過棗㮚以告䖍也男則玉帛禽鳥以章物也今婦執¶
幣是男女無别也男女之别國之大節也不可無也公¶
弗聼¶
榖梁傳禮天子諸侯黝堊大夫倉士黈丹楹非禮也禮¶
<pb:KR2c0021_WYG_040-5b>¶
天子之桷斲之礱之加宻石焉諸侯之桷斲之礱之大¶
夫斲之士斲本刻桷非正也夫人所以崇宗廟也取非¶
禮與非正而加之於宗廟以飾夫人非正也刻桓宮桷¶
丹桓宮楹斥言桓宮以惡荘也親迎恒事也不志此其¶
志何也不正其親迎於齊也迎者行見諸舍見諸先至¶
非正也入者内弗受也日入惡入者也何用不受也以¶
宗廟弗受也其以宗廟弗受何也娶仇人子弟以薦舍¶
於前其義不可受也覿見也禮大夫不見夫人不言及¶
<pb:KR2c0021_WYG_040-6a>¶
不正其行婦道故列數之也男子之贄羔鴈雉腒婦人¶
之贄棗栗鍜脩用幣非禮也用者不宜用者也大夫國¶
體也而行婦道惡之故謹而日之也(公羊傳何以書譏/何譏爾丹桓宮楹)¶
(非禮也何以書譏何譏爾刻桓宮桷非禮也何以書親/迎禮也其言入何難也其言日何難也其難奈何夫人)¶
(不僂不可使入與公有所約然後入宗婦者何大夫之/妻也覿者何見也用者何用者不宜用也見用幣非禮)¶
(也然則曷用棗栗/云乎腵脩云乎)¶
左傳二十五年春陳女叔來聘始結陳好也嘉之故不¶
名(榖梁傳其不名何也/天子之命大夫也)　(二十/七年)秋公子友如陳𦵏原仲¶
<pb:KR2c0021_WYG_040-6b>¶
非禮也原仲季友之舊也¶
公羊傳原仲者何陳大夫也大夫不書𦵏此何以書通¶
乎季子之私行也何通乎季子之私行辟内難也君子¶
辟内難而不辟外難内難者何公子慶父公子牙公子¶
友皆荘公之母弟也公子慶父公子牙通乎夫人以脅¶
公季子起而治之則不得與於國政坐而視之則親親¶
因不忍見也故於是復請至於陳而𦵏原仲也(榖梁傳/言𦵏不)¶
(言卒不𦵏者也不𦵏而曰𦵏諱出奔也夫公羊傳莒慶/來逆叔姬莒慶者何莒大夫也莒無大  此何以書譏)¶
<pb:KR2c0021_WYG_040-7a>¶
(何譏爾大夫越竟逆女非禮也内榖梁傳諸侯之嫁子/於大夫主大夫以與之來者接  也不正其接内故不)¶
(與夫婦/之稱也)¶
左傳(三十/二年)初公築臺臨黨氏見孟任從之閟而以夫人¶
言許之割臂盟公生子般焉雩講於梁氏女公子觀之¶
圉人犖自牆外與之戲子般怒使鞭之公曰不如殺之¶
是不可鞭犖有力焉能投蓋于稷門公疾問後于叔牙¶
對曰慶父材問於季友對曰臣以死奉般公曰鄉者牙¶
曰慶父材成季使以君命命僖叔待于鍼巫氏使鍼季¶
<pb:KR2c0021_WYG_040-7b>¶
酖之曰飲此則有後於魯國不然死且無後飲之歸及¶
逵泉而卒立叔孫氏八月癸亥公薨于路寝子般即位¶
次于黨氏冬十月己未共仲使圉人犖賊子般于黨氏¶
成季奔陳立閔公¶
公羊傳何以不稱弟殺也殺則曷為不言刺為季子諱¶
殺也曷為為季子諱殺季子之遏惡也不以為國獄縁¶
季子之心而為之諱季子之遏惡奈何荘公病将死以¶
病召季子季子至而授之以國政曰寡人即不起此病¶
<pb:KR2c0021_WYG_040-8a>¶
吾将焉致乎魯國季子曰般也存君何憂焉公曰庸得¶
若是乎牙謂我曰魯一生一及君已知之矣慶父也存¶
季子曰夫何敢是将為亂乎夫何敢俄而牙弑械成季¶
子和藥而飲之曰公子從吾言而飲此則必可以無為¶
天下戮笑必有後乎魯國不從吾言而不飲此則必為¶
天下戮笑必無後乎魯國於是從其言而飲之飲之無¶
傫氏至乎王堤而死公子牙今将爾辭曷為與親弑者¶
同君親無将将而誅焉然則善之與曰然殺世子母弟¶
<pb:KR2c0021_WYG_040-8b>¶
直稱君者甚之也季子殺母兄何善爾誅不得辟兄君¶
臣之義也然則曷為不直誅而酖之行誅乎兄隐而逃¶
之使託若以疾死然親親之道也路寝者何正寝也子¶
卒云子卒此其稱子般卒何君存稱世子君薨稱子某¶
既𦵏稱子踰年稱公子般卒何以不書𦵏未踰年之君¶
也有子則廟廟則書𦵏無子不廟不廟則不書𦵏(榖梁/傳路)¶
(寝正寝也寝疾居正寝正也男子不絶於婦人之手以/齊終也子卒日正也不日故也有所見則日公子慶父)¶
(如齊此奔也其曰如何也諱莫如/深深則隐茍有所見莫如深也)¶
<pb:KR2c0021_WYG_040-9a>¶
左傳(閔/公)元年春不書即位亂故也¶
公羊傳公何以不言即位繼弑君不言即位孰繼繼子¶
般也孰弑子般慶父也殺公子牙今将爾季子不免慶¶
父弑君何以不誅将而不免遏惡也既而不可及因獄¶
有所歸不探其情而誅焉親親之道也惡乎歸獄歸獄¶
僕人鄧扈樂曷為歸獄僕人鄧扈樂荘公存之時樂曽¶
淫于宮中子般執而鞭之荘公死慶父謂樂曰般之辱¶
爾國人莫不知盍弑之矣使弑子般然後誅鄧扈樂而¶
<pb:KR2c0021_WYG_040-9b>¶
歸獄焉季子至而不變也¶
榖梁傳繼弑君不言即位正也親之非父也尊之非君¶
也繼之如君父也者受國焉爾¶
左傳夏六月𦵏荘公亂故是以緩(榖梁傳荘公𦵏而後/舉諡諡所以成徳也)¶
(於卒事乎/加之矣)¶
禮記魯荘公之喪既𦵏而絰不入庫門士大夫既卒哭¶
麻不入¶
左傳秋八月公及齊侯盟于落姑請復季友也齊侯許¶
<pb:KR2c0021_WYG_040-10a>¶
之使召諸陳公次于郎以待之季子來歸嘉之也(公羊/傳其)¶
(稱季子何賢也其言來歸何喜之也歸榖梁傳盟/納季子也其曰季子貴之也其曰來  喜之也)　冬¶
齊仲孫湫來省難書曰仲孫亦嘉之也仲孫歸曰不去¶
慶父魯難未己公曰若之何而去之對曰難不已将自¶
斃君其待之公曰魯可取乎對曰不可猶秉周禮周禮¶
所以本也臣聞之國将亡本必先顛而後枝葉從之魯¶
不棄周禮未可動也君其務寧魯難而親之親有禮因¶
重固閒攜貳覆昏亂覇王之器也(公羊傳齊仲孫者何/公子慶父也公子慶)¶
<pb:KR2c0021_WYG_040-10b>¶
(父則曷為謂之齊仲孫繫之齊也曷為繫之齊外之也/曷為外之春秋為尊者諱為親者諱為賢者諱子女子)¶
(曰以春秋為春秋齊無仲孫其諸吾仲孫與也榖梁傳/其曰齊仲孫外之也其不目而曰仲孫疏之  其言齊)¶
(以累桓也○二/傳説仲孫異)　(二/年)夏吉禘于荘公速也(公羊傳其言/吉何言吉者)¶
(未可以吉也曷為未可以吉未三年也三年矣曷為謂/之未三年三年之喪實以二十五月其言于荘公何未)¶
(可以稱宮廟也曷為未可以稱宮廟在三年之中矣吉/禘于荘公何以書譏何譏爾譏始不三年也  榖梁傳)¶
(吉禘者不吉者也喪事未/畢而舉吉祭故非之也)　初公傅奪卜齮田公不禁¶
秋八月辛丑共仲使卜齮賊公于武闈成季以僖公適¶
邾共仲奔莒乃入立之以賂求共仲于莒莒人歸之及¶
<pb:KR2c0021_WYG_040-11a>¶
宻使公子魚請不許哭而往共仲曰奚斯之聲也乃縊¶
閔公哀姜之娣叔姜之子也故齊人立之共仲通於哀¶
姜哀姜欲立之閔公之死也哀姜與知之故孫于邾齊¶
人取而殺之于夷以其尸歸僖公請而𦵏之成季之将¶
生也桓公使卜楚丘之父卜之曰男也其名曰友在公¶
之右閒于兩社為公室輔季氏亡則魯不昌又筮之遇¶
大有䷍之乾䷀曰同復于父敬如君所及生有文¶
在其手曰友遂以命之成風聞成季之繇乃事之而屬¶
<pb:KR2c0021_WYG_040-11b>¶
僖公焉故成季立之¶
公羊傳公薨何以不地隐之也何隐爾弑也孰弑之慶¶
父也殺公子牙今将爾季子不免慶父弑二君何以不¶
誅将而不免遏惡也既而不可及緩追逸賊親親之道¶
也夷者何齊地也齊地則其言齊人以歸何夫人薨于¶
夷則齊人以歸夫人薨于夷則齊人曷為以歸桓公召¶
而縊殺之髙子者何齊大夫也何以不稱使我無君也¶
然則何以不名喜之也何喜爾正我也其正我奈何荘¶
<pb:KR2c0021_WYG_040-12a>¶
公死子般弑閔公弑比三君死曠年無君設以齊取魯¶
曽不興師徒以言而已矣桓公使髙子将南陽之甲立¶
僖公而城魯或曰自鹿門至于爭門者是也或曰自爭¶
門至于吏門者是也魯人至今以為美談曰猶望髙子¶
也(○言之色喜之榖梁傳不地故也其不書𦵏不以討/母𦵏子也孫  為言猶孫也諱奔也其曰出絶之也)¶
(慶父不復見矣夫人薨不地地故也不言以喪歸非以/喪歸也加喪焉諱以夫人歸也其以歸薨之也其曰來)¶
(喜之也其曰髙子貴之也盟立僖公/也不言使何也不以齊侯使髙子也)¶
左傳(僖/公)元年春不稱即位公出故也公出復入不書諱¶
<pb:KR2c0021_WYG_040-12b>¶
之也諱國惡禮也(公羊傳公何以不言即位繼弑君子/不言即位此非子也其稱子何臣子)¶
(一例也言榖梁傳繼/弑君不  即位正也)　九月公敗邾師于偃虚丘之戍¶
将歸者也(榖梁傳不日疑戰也/疑戰而曰敗勝内也)　冬莒人來求賂公子¶
友敗諸酈獲莒子之弟挐非卿也嘉獲之也公賜季友¶
汶陽之田及費¶
公羊傳莒挐者何莒大夫也莒無大夫此何以書大季¶
子之獲也何大乎季子之獲季子治内難以正禦外難¶
以正其禦外難以正奈何公子慶父弑閔公走而之莒¶
<pb:KR2c0021_WYG_040-13a>¶
莒人逐之将由乎齊齊人不納却反舍於汶水之上使¶
公子奚斯入請季子曰公子不可以入入則殺矣奚斯¶
不忍反命於慶父自南涘北面而哭慶父聞之曰嘻此¶
奚斯之聲也諾已曰吾不得入矣於是抗輈經而死莒¶
人聞之曰吾已得子之賊矣以求賂乎魯魯人不與為¶
是興師而伐魯季子待之以偏戰¶
榖梁傳莒無大夫其曰莒挐何也以吾獲之目之也内¶
不言獲此其言獲何也惡公子之紿紿者奈何公子友¶
<pb:KR2c0021_WYG_040-13b>¶
謂莒挐曰吾二人不相説士卒何罪屛左右而相搏公¶
子友處下左右曰孟勞孟勞者魯之寳刀也公子友以¶
殺之然則何以惡乎紿也曰棄師之道也(○異聞徔/何得來)¶
左傳夫人氏之喪至自齊君子以齊人之殺哀姜也為¶
己甚矣女子從人者也(公羊傳夫人何以不稱姜氏貶/曷為貶與弑公也然則曷為不)¶
(於弑焉貶貶必於重者莫重乎其以喪至也哀姜者何/荘公之夫人也  榖梁傳其不言姜以其殺二子貶之)¶
(也或曰為齊桓/諱殺同姓也)　(五/年)公孫茲如牟娶焉　(八/年)秋禘而致¶
哀姜焉非禮也凡夫人不薨于寝不殯于廟不赴于同¶
<pb:KR2c0021_WYG_040-14a>¶
不祔于姑則弗致也¶
榖梁傳用者不宜用者也致者不宜致者也言夫人必¶
以其氏姓言夫人而不以氏姓非夫人也立妾之辭也¶
非正也夫人之我可以不夫人之乎夫人卒𦵏之我可以¶
不卒𦵏之乎一則以宗廟臨之而後貶焉一則以外之¶
弗夫人而見正焉(公羊傳用者何用者不宜用也致者/何致者不宜致也禘用致夫人非禮)¶
(也夫人何以不稱姜氏貶曷為貶譏以妾為妻也其言/以妾為妻奈何蓋脅于齊媵女之先至者也  九年伯)¶
(姬卒此未適人何以卒許嫁矣婦人許嫁字而筓之死/則以成人之喪治之  榖梁傳内女也未適人不卒此)¶
<pb:KR2c0021_WYG_040-14b>¶
(何以卒也許嫁筓而字之死則以成人之喪治之梁公/羊傳十六年公子季友卒其稱季友何賢也  穀  傳)¶
(大夫日卒正也稱公弟叔仲賢也大夫不言公/子公孫疏之也  公孫兹卒大夫日卒正也)¶
左傳(文/公)元年春王使内史叔服來㑹𦵏公孫敖聞其能¶
相人也見其二子焉叔服曰榖也食子難也收子榖也¶
豐下必有後於魯國(公羊傳其言來㑹𦵏何㑹𦵏禮也/榖梁傳𦵏曰㑹其志重天子之禮)¶
(也/)　(七/年)穆伯娶于莒曰戴已生文伯其娣聲已生恵叔¶
戴已卒又聘于莒莒人以聲已辭則為㐮仲聘焉冬徐¶
伐莒莒人來請盟穆伯如莒涖盟且為仲逆及鄢陵登¶
<pb:KR2c0021_WYG_040-15a>¶
城見之美自為娶之仲請攻之公将許之叔仲恵伯諫¶
曰臣聞之兵作於内為亂於外為寇寇猶及人亂自及¶
也今臣作亂而君不禁以啓寇讎若之何公止之恵伯¶
成之使仲舍之公孫敖反之復為兄弟如初從之(榖梁/傳莅)¶
(位也其曰位何也前定也/其不日前定之盟不日也)　(八/年)秋㐮王崩穆伯如周弔¶
喪不至以幣奔莒徔已氏焉(公羊傳不至復者何不至/復者内辭也不可使往也)¶
(不可使往則其言如京師何遂公意也何以不言出遂/在外也  榖梁傳不言所至未如也未如則未復也未)¶
(如而曰如不廢君命也未復而曰復不專君命也其如/非如也其復非復也唯奔莒之為信故謹而日之也)¶
<pb:KR2c0021_WYG_040-15b>¶
　(十四/年)穆伯之徔已氏也魯人立文伯穆伯生二子於¶
莒而求復文伯以為請㐮仲使無朝聼命復而不出三¶
年而盡室以復適莒文伯疾而請曰榖之子弱請立難¶
也許之文伯卒立恵叔穆伯請重賂以求復恵叔以為¶
請許之将來九月卒于齊告喪請𦵏弗許(榖梁傳奔大/夫不言卒而)¶
(言卒何也為受其喪不/可不卒也其地於外也)¶
國語文公欲弛孟文子之宅使謂之曰吾欲利子於外¶
之寛者對曰夫位政之建也署位之表也車服表之章¶
<pb:KR2c0021_WYG_040-16a>¶
也宅章之次也禄次之食也君議五者以建政為不易¶
之故也今有司來命易臣之署與其車服而曰将易而¶
次為寛利也夫署所以朝夕䖍君命也臣立先臣之署¶
服其車服為利故而易其次是辱君命也不敢聞命若¶
辠也則請納禄與車服而違署唯里人之所命次公弗¶
取臧文仲聞之曰孟孫善守矣其可以葢穆伯而守其¶
後於魯乎公欲弛郈敬子之宅亦如之對曰先臣恵伯¶
以命於司里嘗禘烝享之所致君胙者有數矣出入受¶
<pb:KR2c0021_WYG_040-16b>¶
事之幣以致君命者亦有數矣今命臣更次於外為有¶
司之以班命事也無乃違乎請徔司徒以班徙次公亦¶
弗取¶
左傳(十五/年)齊人或為孟氏謀曰魯爾親也飾棺寘諸堂¶
阜魯必取之徔之卞人以告恵叔猶毁以為請立於朝¶
以待命許之取而殯之齊人送之書曰齊人歸公孫敖¶
之喪為孟氏且國故也𦵏視共仲聲已不視帷堂而哭¶
㐮仲欲勿哭恵伯曰喪親之終也雖不能始善終可也¶
<pb:KR2c0021_WYG_040-17a>¶
史佚有言曰兄弟致美救乏賀善弔災祭敬喪哀情雖¶
不同毋絶其愛親之道也子無失道何怨於人㐮仲説¶
帥兄弟以哭之他年其二子來孟獻子愛之聞於國或¶
譛之曰将殺子獻子以告季文子二子曰夫子以愛我¶
聞我以将殺子聞不亦逺於禮乎逺禮不如死一人門¶
于句鼆一人門于戾丘皆死(公羊傳何以不言來内辭/也脅我而歸之筍将而來)¶
(也/)¶
　禮稱父母之仇弗與共天下荘公之與齊㐮父仇也¶
<pb:KR2c0021_WYG_040-17b>¶
　父仇者之女而可以娶乎納幣親迎行皆踰禮丹楹¶
　刻桷侈為美觀是誠何心哉宜齊人之目為展我甥¶
　兮也昔文姜死而魯國靖顧若哀姜之淫亂復不減¶
　於文姜慶父與叔牙同母者也季友與荘公同母者¶
　也慶父乆窺君位叔牙助之俄而弑械成季子和藥¶
　而酖之不示&KR0139;戮以為親也其滅親也以為國也叔¶
　牙死則慶父孤亂庶遄止乃姜氏宣淫必欲立之殺¶
　子般又殺閔公比嵗而弑兩君周公之祀不絶如綫¶
<pb:KR2c0021_WYG_040-18a>¶
　矣叔牙若在又将何如也慶父不死魯難未己季子¶
　不入魯國不寧齊桓仗義而殺哀姜僖公之立天若¶
　啓之張公室討亂逆非季子吾誰與歸乎季氏有定¶
　魯之功故世為執政彼二子者同惡相濟國有常典¶
　用以殄絶其世亦云宜也魯國無政兼為立後公孫¶
　敖以庶長之孽當僖公之世帥師以奉霸令猶未見¶
　其專政也迨乎文公而專之形遂成矣罪人之餘幸¶
　而不廢驟得政枋專㑹諸侯嗣是行父也得臣也帥¶
<pb:KR2c0021_WYG_040-18b>¶
　師城邑三家之勢如鼎足立焉由孟氏為之先也穆¶
　伯奔莒以徔巳氏徇欲而棄君命倘數其罪以除其¶
　世且以振慶父之惡彼二氏亦知所懼矣而魯人不¶
　能也孟氏固而三家俱固孟氏侈而三家俱侈魯政¶
　之去公室也豈無因乎¶
　¶
　¶
　繹史卷四十¶
