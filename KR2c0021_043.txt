# -*- mode: mandoku-view; -*-
#+TITLE: 繹史
#+DATE: 2015-08-24 22:27:33.815028
#+PROPERTY: ID KR2c0021
#+PROPERTY: BASEEDITION WYG    
#+PROPERTY: JUAN 卷四十三
<pb:KR2c0021_WYG_043-1a>¶
欽定四庫全書¶
　繹史卷四十三　　　　靈壁縣知縣馬驌撰¶
　　衞懿公亡國(文公滅邢附/)¶
詩芄蘭之支童子佩觿雖則佩觿能不我知容兮遂兮¶
垂帶悸兮芄蘭之葉童子佩韘雖則佩韘能不我甲容¶
兮遂兮垂帶悸兮　牆有茨不可埽也中冓之言不可¶
道也所可道也言之醜也牆有茨不可㐮也中冓之言¶
不可詳也所可詳也言之長也牆有茨不可束也中冓¶
<pb:KR2c0021_WYG_043-1b>¶
之言不可讀也所可讀也言之辱也　君子偕老副笄¶
六珈委委佗佗如山如河象服是宜子之不淑云如之¶
何玼兮玼兮其之翟也鬒髪如雲不屑髢也玉之瑱也¶
象之揥也揚且之晳也胡然而天也胡然而帝也瑳兮¶
瑳兮其之展也䝉彼縐絺是紲袢也子之清揚揚且之¶
顔也展如之人兮邦之媛也　爰采唐矣沬之鄉矣云¶
誰之思美孟姜矣期我乎桑中要我乎上宮送我乎淇¶
之上矣爰采麥矣沬之北矣云誰之思美孟弋矣期我¶
<pb:KR2c0021_WYG_043-2a>¶
乎桑中要我乎上宮送我乎淇之上矣爰采葑矣沬之¶
東矣云誰之思美孟庸矣期我乎桑中要我乎上宮送¶
我乎淇之上矣　鶉之奔奔鵲之彊彊人之無良我以¶
為兄鵲之彊彊鶉之奔奔人之無良我以為君(詩序芄/蘭刺恵)¶
(公也驕而無禮大夫刺之而牆有茨衞人刺其上也公/子頑通乎君母國人疾之  不可道也  君子偕老刺)¶
(衞夫人也夫人淫亂失事君子之道故陳人君之徳服/飾之盛宜與君子偕老也  桑中刺奔也衞之公室淫)¶
(亂男女相奔至於公族在位相竊妻妾期於幽逺政散/民流而不可止  鶉之奔奔刺衞宣姜也衞人以為宣)¶
(姜鶉鵲之/不若也)¶
<pb:KR2c0021_WYG_043-2b>¶
禮記石駘仲卒無適子有庶子六人卜所以為後者曰¶
沐浴佩玉則兆五人者皆沐浴佩玉石祁子曰孰有執¶
親之喪而沐浴佩玉者乎不沐浴佩玉石祁子兆衞人¶
以龜為有知也(○檀/弓)¶
左傳(閔公/二年)冬十二月狄人伐衞衞懿公好鶴鶴有乗軒¶
者将戰國人受甲者皆曰使鶴鶴實有禄位余焉能戰¶
公與石祁子玦與甯荘子矢使守曰以此賛國擇利而¶
為之與夫人繡衣曰聼於二子渠孔御戎子伯為右黄¶
<pb:KR2c0021_WYG_043-3a>¶
夷前驅孔嬰齊殿及狄人戰于熒澤衞師敗績遂滅衞¶
衞侯不去其旗是以甚敗狄人囚史華龍滑與禮孔以¶
逐衞人二人曰我大史也實掌其祭不先國不可得也¶
乃先之至則告守曰不可待也夜與國人出狄入衞遂¶
徔之又敗諸河初恵公之即位也少齊人使昭伯烝於¶
宣姜不可强之生齊子戴公文公宋桓夫人許穆夫人¶
文公為衞之多患也先適齊及敗宋桓公逆諸河宵濟¶
衞之遺民男女七百有三十人益之以共滕之民為五¶
<pb:KR2c0021_WYG_043-3b>¶
千人立戴公以廬于曹許穆夫人賦載馳齊侯使公子¶
無虧帥車三百乘甲士三千人以戍曺歸公乘馬祭服¶
五稱牛羊豕雞狗皆三百與門材歸夫人魚軒重錦三¶
十兩(紀年晉獻公十七年衞懿公及赤/狄戰於洞澤  杜云泂當為泂)¶
新書衞懿公喜鶴鶴有飾以文繡而乘軒者賦斂繁多¶
而不顧其民貴優而輕大臣羣臣或諫則面叱之及翟¶
伐衞寇挾城堞矣衞君垂泣而拜其臣民曰寇迫矣士¶
民其勉之士民曰君亦使君之貴優将君之愛鶴以為¶
<pb:KR2c0021_WYG_043-4a>¶
君戰矣我儕小人也安能守戰乃潰門而出走翟寇遂¶
入衞君奔死遂喪其國¶
呂氏春秋衞懿公有臣曰𢎞演有所於使翟人攻衞其¶
民曰君之所予位禄者鶴也所貴富者宮人也君使宮¶
人與鶴戰余焉能戰遂潰而去翟人至及懿公于滎澤¶
殺之盡食其肉獨舍其肝𢎞演至報使於肝畢呼天而¶
啼盡哀而止曰臣請為襮因自殺先出其腹實内懿公¶
之肝桓公聞之曰衞之亡也以為無道也今有臣若此¶
<pb:KR2c0021_WYG_043-4b>¶
不可不存於是復立衞於楚丘𢎞演可謂忠矣殺身出¶
生以徇其君非徒徇其君也又令衞之宗廟復立祭祀¶
不絶可謂有功矣¶
詩載馳載驅歸唁衞侯驅馬悠悠言至于漕大夫跋渉¶
我心則憂既不我嘉不能旋反視爾不臧我思不逺既¶
不我嘉不能旋濟視爾不臧我思不閟陟彼阿丘言采¶
其蝱女子善懐亦各有行許人尤之衆穉且狂我行其¶
野芃芃其麥控于大邦誰因誰極大夫君子無我有尤¶
<pb:KR2c0021_WYG_043-5a>¶
百爾所思不如我所之(詩序載馳許穆夫人作也閔其/宗國顛覆自傷不能救也衞懿)¶
(公為狄人所滅國人分散露於漕邑許穆夫人閔衞之/亡傷許之小力不能救思歸唁其兄又義不得故賦是)¶
(詩也之列女傳許穆夫人者衞懿公之女初許求之齊/亦求  懿公将與許女因其傅母而言曰古者諸侯之)¶
(有女子也所以繫援於大國也今許小而逺齊大而近/如使邉境有寇戎之事控告大國妾在不猶愈乎衞侯)¶
(不聼其後翟人攻衞大破之而許不能救許夫人馳驅/而弔唁衞侯因疾之而作詩君子善其慈恵而逺識也)¶
(○許穆夫人/非懿公女)¶
左傳鄭人惡髙克使帥師次于河上乆而弗召師潰而¶
歸髙克奔陳鄭人為之賦清人(公羊傳鄭棄其師者何/惡其将也鄭伯惡髙克)¶
<pb:KR2c0021_WYG_043-5b>¶
(使之将逐而不納棄師之道也榖梁傳/惡其長也兼不反其衆則是棄其師也)¶
詩清人在彭駟介旁旁二矛重英河上乎翺翔清人在¶
消駟介麃麃二矛重喬河上乎逍遥清人在軸駟介陶¶
陶左旋右抽中軍作好(詩序清人刺文公也髙克好利/而不顧其君文公惡而欲逺之)¶
(不能使髙克将兵而禦狄于竟陳其師旅翺翔河上乆/而不召衆散而歸髙克奔陳公子素惡髙克進之不以)¶
(禮文公退之不以道危國/亡師之本故作是詩也)¶
左傳僖之元年齊桓公遷邢于夷儀二年封衞于楚丘¶
邢遷如歸衞國忘亡衞文公大布之衣大帛之冠務材訓農¶
<pb:KR2c0021_WYG_043-6a>¶
通商恵工敬教勸學授方任能元年革車三十乘季年¶
乃三百乘¶
詩投我以木𤓰報之以瓊琚匪報也永以為好也投我¶
以木桃報之以瓊瑶匪報也永以為好也投我以木李¶
報之以瓊玖匪報也永以為好也　定之方中作于楚¶
宮揆之以日作于楚室樹之榛栗椅桐梓漆爰伐琴瑟¶
升彼虚矣以望楚矣望楚與堂景山與京降觀于桑卜¶
云其吉終焉允臧靈雨既零命彼倌人星言夙駕説於¶
<pb:KR2c0021_WYG_043-6b>¶
桑田匪直也人秉心塞淵騋牝三千(詩序木瓜美齊桓/公也衞國有狄人)¶
(之敗出處于漕齊桓公救而封之遺之車馬器服焉衞/人思之欲厚報之而作是詩也  定之方中美衞文公)¶
(也衞為狄所滅東徙渡河野處漕邑齊桓公攘戎狄而/封之文公徙居楚丘始建城市而營宮室得其時制百)¶
(姓説之國/家殷富焉)¶
史記初翟殺懿公也衞人憐之思復立宣公前死太子¶
伋之後伋子又死而代伋死者子夀又無子太子伋同¶
母弟二人其一曰黔牟黔牟嘗代恵公為君八年復去¶
其二曰昭伯昭伯黔牟皆已前死故立昭伯子申為戴¶
<pb:KR2c0021_WYG_043-7a>¶
公戴公卒復立其弟燬為文公文公初立輕賦平罪身¶
自勞與百姓同苦以收衞民¶
詩蝃蝀在東莫之敢指女子有行逺父母兄弟朝隮于¶
西崇朝其雨女子有行逺兄弟父母乃如之人也懐昏¶
姻也大無信也不知命也　相䑕有皮人而無儀人而¶
無儀不死何為相䑕有齒人而無止人而無止不死何¶
俟相䑕有體人而無禮人而無禮胡不遄死　孑孑干¶
旄在浚之郊素絲紕之良馬四之彼姝者子何以畀之¶
<pb:KR2c0021_WYG_043-7b>¶
孑孑干旟在浚之都素絲組之良馬五之彼姝者子何¶
以予之孑孑干旌在浚之城素絲祝之良馬六之彼姝¶
者子何以告之(詩序蝃蝀止奔也衞文公能以道化其/民淫奔之恥國人不齒也  相䑕刺無)¶
(禮也衞文公能正其羣臣而刺在位承先君之化無禮/儀也  干旄美好善也衞文公臣子多好善賢者樂告)¶
(以善/道也)¶
左傳(僖/公)十二年春諸侯城衞楚丘之郛懼狄難也　(十/八)¶
(年/)冬邢人狄人伐衞圍菟圃衞侯以國譲父兄子弟及¶
朝衆曰茍能治之燬請徔焉衆不可而後師于訾婁狄¶
<pb:KR2c0021_WYG_043-8a>¶
師還(榖梁傳狄其稱人何也善累而後進/之伐衞所以救齊也功近而徳逺矣)　(十九/年)秋衞¶
人伐邢以報菟圃之役於是衞大旱卜有事於山川不¶
吉甯荘子曰昔周饑克殷而年豐今邢方無道諸侯無¶
伯天豈或者欲使衞討邢乎徔之師興而雨　(二十/年)秋¶
齊狄盟于邢為邢謀衞難也於是衞方病邢(榖梁傳邢/為主焉爾)¶
(邢小其為主何也/其為主乎救齊)　(二十/四年)衞人将伐邢禮至曰不得其¶
守國不可得也我請昆弟仕焉乃往得仕　二十五年¶
春衞人伐邢二禮徔國子巡城掖以赴外殺之正月丙¶
<pb:KR2c0021_WYG_043-8b>¶
午衞侯燬滅邢同姓也故名禮至為銘曰余掖殺國子¶
莫余敢止(韓非子衞君入朝於周周行人問其號對曰/諸侯辟疆周行人却之曰諸侯不得與天子)¶
(同號衞君乃自更曰諸侯燬而後内之仲尼聞之曰逺/哉禁偪虚名不以借人况實事乎  新書周行還之曰)¶
(啓疆辟疆天子之號也諸侯弗得/用衞侯更其名曰&KR0008;然後受之)¶
　衞宣公納婦而授國於恵則是淫亂者之可以享國¶
　也恵公奪適而傳位於懿則是竊立者之可以長世¶
　也福善禍淫之道不㡬爽乎是不然為惡者不必有¶
　近刑懿公見殺於翟人滅國殄世猶是宣恵之餘殃¶
<pb:KR2c0021_WYG_043-9a>¶
　也夫好鶴宜若為小失耳遂使百姓散離敵未至而¶
　奔潰恐後華禮夜與國人出臣民皆叛寇來使麋鹿¶
　觸之懿必不能食肉舍肝曷為視死弗救也此無他¶
　衞人之惡恵公而憐伋夀乆矣惡恵公則不願懿公¶
　之有國伋夀無後則凡可以立為君者無不可以代¶
　懿公也矧懿公拒諌貴優復無幹蠱之徳而昭伯實¶
　伋子之母弟有子而立足以慰民望焉齊桓公因民¶
　所欲益之民而封其國於是存亡繼絶之義昭然於¶
<pb:KR2c0021_WYG_043-9b>¶
　天下矣方翟人之入衞也亦復病邢齊人既遷邢又¶
　復封衞然則邢衞之國同病也夷儀與楚丘其相依¶
　猶唇齒也衞與邢之相救非相為賜勢不得不然爾¶
　奈何桓公既沒而邢衞交惡衞且昧𢎞恩而伐齊¶
　邢乃助翟人以攻衞邢固不道衞亦不仁譲國衆徔¶
　興師雨降史氏之辭不無溢美二禮委質以濟其謀¶
　張儀事楚事魏之智實權輿焉夫邢為姬姓周公之¶
　𦙍也衞之視邢則為同姓魯之視邢則為同宗滅同¶
<pb:KR2c0021_WYG_043-10a>¶
　姓春秋惡之滅同宗魯之春秋惡之此生而書名春¶
　秋所由僅見與且衞自宣恵以來文公則誠賢君矣¶
　定之方中詩人專美布衣帛冠國用富强養餘力以¶
　報翟邢可親而不可伐也胡為計不出此矜張奮怒¶
　終成貪徳亦思控大邦而歎誰極衞難方殷邢實共¶
　之忘同患而長寇讎生名之貶所由來乎¶
　¶
　¶
<pb:KR2c0021_WYG_043-10b>¶
　¶
　¶
　¶
　¶
　¶
　¶
　¶
　繹史卷四十三¶
