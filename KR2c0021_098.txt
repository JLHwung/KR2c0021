# -*- mode: mandoku-view; -*-
#+TITLE: 繹史
#+DATE: 2015-08-24 22:27:35.199867
#+PROPERTY: ID KR2c0021
#+PROPERTY: BASEEDITION WYG    
#+PROPERTY: JUAN 卷九十八
<pb:KR2c0021_WYG_098-1a>¶
欽定四庫全書卷¶
　繹史卷九十八　　　　靈壁縣知縣馬驌撰¶
　　小國交魯¶
　　　杞(姒姓伯爵周武王克殷封夏禹之後東樓公/於把傳西樓公題公謀娶公武公二十二年)¶
　　　　(入春/秋)¶
(公羊傳隱公四年莒人伐把取牟婁牟婁者何把之邑/也外取邑不書此何以書疾始取邑也  穀梁傳傳曰)¶
(言伐言取所惡也諸侯相伐/取地於是始故謹而志之也)¶
左傳(桓公/二年)秋七月杞侯來朝不敬杞侯歸乃謀伐之九¶
<pb:KR2c0021_WYG_098-1b>¶
月入杞討不敬也(糓梁傳朝時此其月何也桓内弑其/君外成人之亂於是為齊侯陳侯鄭)¶
(伯討數日以賂已即是事而朝之/惡之故謹而月之也我入之也)　(三/年)公會杞侯于郕¶
把求成也　十二年夏盟于曲池平杞莒也(糓梁傳莊/公二十五)¶
(年伯姬歸于把其不言逆何/也逆之道㣲無足道焉爾)　二十七年春公會杞伯¶
姬于洮非事也天子非展義不廵守諸侯非民事不舉¶
卿非君命不越竟　冬杞伯姬來歸寧也凡諸侯之女¶
歸寧曰來出曰來歸夫人歸寧曰如某出曰歸于某(公/羊)¶
(傳其言来何直来/曰来大歸曰來歸)¶
<pb:KR2c0021_WYG_098-2a>¶
糓梁傳(僖公/五年)婦人既嫁不踰竟踰竟非正也諸侯相見¶
曰朝伯姬為志乎朝其子也伯姬為志乎朝其子則是¶
杞伯失夫之道矣諸侯相見曰朝以待人父之道待人¶
之子非正也故曰杞伯姬來朝其子參譏也(公羊傳其/言來朝其)¶
(子何内辭也與/其子俱來朝也)¶
左傳(二十/三年)十一月杞成公䘚書曰子杞夷也不書名未¶
同盟也凡諸侯同盟死則赴以名禮也赴以名則亦書¶
之不然則否辟不敏也　二十七年春杞桓公來朝用¶
<pb:KR2c0021_WYG_098-2b>¶
夷禮故曰子公卑杞杞不共也秋入杞責無禮也(公羊/傳三)¶
(十一年其言來求婦何兄弟辭也其稱婦何有姑之辭/也  榖梁傳婦人既嫁不踰竟把伯姬來求婦非正也)¶
　(文公十/二年)杞桓公來朝始朝公也且請絶叔姬而無絶¶
昏公許之二月叔姬䘚不言杞絶也書叔姬言非女也¶
(公羊傳此未適人何以䘚許嫁矣婦人許嫁字而筓之/死則以成人之喪治之其稱子何貴也其貴奈何毋弟)¶
(也許榖梁傳其曰子叔姬貴也公之母姊妺也其一傳/曰  嫁以䘚之也男子二十而冠冠而列丈夫三十而)¶
(娶女子十五而/許嫁二十而嫁)　(成公/四年)杞伯來朝歸叔姬故也(穀梁傳/五年婦)¶
(人之義嫁曰/歸反曰來歸)　(八/年)冬杞叔姬䘚來歸自杞故書　九年¶
<pb:KR2c0021_WYG_098-3a>¶
春杞桓公來逆叔姬之喪請之也杞叔姬䘚為杞故也¶
逆叔姬為我也(公羊傳把伯曷為來逆叔姬之喪以歸/内辭也脅而歸之也  榖梁傳傳曰夫)¶
(無逆出妻之/喪而為之也)　(襄/公)六年春杞桓公䘚始赴以名同盟故¶
也(○據左氏杞桓在位七十/年矣亦享國之長世者)¶
　　　滕(姬姓侯爵周封文/王之子叔繡於滕)¶
　　　薛(任姓侯爵帝顓頊之/裔孫奚仲仲虺之後)¶
左傳(隱/公)七年春滕侯䘚不書名未同盟也凡諸侯同盟¶
於是稱名故薨則赴以名告終稱嗣也以繼好息民謂¶
<pb:KR2c0021_WYG_098-3b>¶
之禮經(公羊傳何以不名微國也㣲國則其稱侯何不/嫌也春秋貴賤不嫌同號美惡不嫌同辭  榖)¶
(梁傳滕侯無名少曰世子長/曰君狄道也其不正者名也)　十一年春滕侯薛侯來¶
朝争長薛侯曰我先封滕侯曰我周之卜正也薛庻姓¶
也我不可以後之公使羽父請於薛侯曰君與滕君辱¶
在寡人周諺有之曰山有木工則度之賔有禮主則擇¶
之周之宗盟異姓為後寡人若朝於薛不敢與諸任齒¶
君若辱貺寡人則願以滕君為請薛侯許之乃長滕侯¶
榖梁傳天子無事諸侯相朝正也考禮修德所以尊天¶
<pb:KR2c0021_WYG_098-4a>¶
子也諸侯來朝時正也犆言同時也累數皆至也(公羊/傳其)¶
(言朝何諸侯來曰朝大夫來/曰聘其兼言之何微國也)¶
左傳(文公十/二年)秋滕昭公來朝亦始朝公也　(襄公/六年)秋滕¶
成公來朝始朝公也　(三十/一年)冬十月滕成公來會葬惰¶
而多涕子服惠伯曰滕君將死矣怠於其位而哀已甚¶
兆於死所矣能無從乎　(昭公/三年)丁未滕子原䘚同盟故¶
書名五月叔弓如滕葬滕成公子服椒為介及郊遇懿¶
伯之忌敬子不入惠伯曰公事有公利無私忌椒請先¶
<pb:KR2c0021_WYG_098-4b>¶
入乃先受館敬子從之　(三十/一年)薛伯榖䘚同盟故書¶
　　　宿(風姓男爵周/封伏羲後)¶
(穀梁傳隱公八年宿男䘚宿/㣲國也未能同盟故男䘚也)¶
　　　州(姜姓公爵亦號/淳于神農後)¶
左傳(桓公/五年)冬淳于公如曹度其國危遂不復(公羊傳外/相如不書)¶
(此何以書過我也何榖梁傳外/相如不書此其書  也過我也)　六年春自曹來朝書¶
曰寔來不復其國也(公羊傳寔來者何猶曰是人來也/孰謂謂州公也曷為謂之寔來慢)¶
(之也曷為慢之化我也是糓梁傳寔來者是來也何謂/是來謂州公也其謂之  來何也以其畫我故簡言之)¶
<pb:KR2c0021_WYG_098-5a>¶
(也諸侯不以/過相朝也)¶
　　　穀(姫姓伯爵/或曰嬴姓)¶
　　　鄧(曼姓侯爵殷/時支封之國)¶
左傳七年春穀伯鄧侯來朝名賤之也(公羊傳皆何以/名失地之君也)¶
(其稱侯朝何貴者無後待之以初也嘗穀梁傳其名何/也失國也失國則其以朝言之何也  以諸侯與之接)¶
(矣雖失國弗損吾/異日也○醒快)¶
　　　曹(姬姓伯爵周武王封文王之子叔振鐸於曹/傳大伯仲君宫伯孝伯夷伯幽伯戴伯惠伯)¶
　　　　(繆公桓公三十五年入/春秋  曹羈子臧竝附)¶
<pb:KR2c0021_WYG_098-5b>¶
左傳(九/年)冬曹大子來朝賔之以上卿禮也享曹大子初¶
獻樂奏而歎施父曰曹大子其有憂乎非歎所也¶
公羊傳諸侯來曰朝此世子也其言朝何春秋有譏父¶
老子代從政者則未知其在齊與在曹與¶
穀梁傳朝不言使言使非正也使世子伉諸侯之禮而¶
來朝曹伯失正矣諸侯相見曰朝以待人父之道待人¶
之子以内為失正矣内失正曹伯失正世子可以已矣¶
則是故命也尸子曰夫已多乎道¶
<pb:KR2c0021_WYG_098-6a>¶
左傳十年春曹桓公䘚(糓梁傳桓無王其曰王/何也正終生之䘚也)¶
公羊傳(莊公二/十四年)曹羈者何曹大夫也曹無大夫此何以¶
書賢也何賢乎曹羈戎將侵曹曹羈諫曰戎衆以無義¶
君請勿自敵也曹伯曰不可三諫不從遂去之故君子¶
以為得君臣之義也赤者何曹無赤者蓋郭公也郭公¶
者何失地之君也(糓梁傳赤蓋郭公也何為名也禮諸/侯無外歸之義外歸非正也○曹羈)¶
(事不見於他書郭公之文非/闕則誤耳二傳說殊無文義)　(二十/六年)何以不名衆也曷¶
為衆殺之不死於曹君者也君死乎位曰滅曷為不言¶
<pb:KR2c0021_WYG_098-6b>¶
其滅為曹羈諱也此蓋戰也何以不言戰為曹羈諱也¶
(穀梁傳言大夫而不稱名姓無命大夫也/無命大夫而曰大夫賢也為曹羈崇也)¶
詩蜉蝣之羽衣裳楚楚心之憂矣於我歸處蜉蝣之翼¶
采采衣服心之憂矣於我歸息蜉蝣掘閲麻衣如雪心¶
之憂矣於我歸説(詩序蜉蝣刺奢也昭公國小而廹無/法以自守好奢而任小人將無所依)¶
(焉曹詩説蜉蝣君怠國/危  大夫閔之而作)¶
左傳(文公十/一年)秋曹文公來朝即位而來見也　(成公/七年)夏¶
曹宣公來朝　(十三/年)曹宣公䘚于師(穀梁傳傳曰閔之/也公大夫在師曰)¶
<pb:KR2c0021_WYG_098-7a>¶
(師在會/曰會)¶
禮記諸侯伐秦曹桓公䘚于會諸侯請含使之襲(○檀/弓○)¶
(桓宣/之誤)¶
左傳曹人使公子負芻守使公子欣時逆曹伯之喪秋¶
負芻殺其大子而自立也諸侯乃請討之晉人以其役¶
之勞請俟他年冬葬曹宣公既葬子臧將亡國人皆將¶
從之成公乃懼告罪且請焉乃反而致其邑(榖梁傳葬/時正也)¶
　十五年春會于戚討曹成公也執而歸諸京師書曰¶
<pb:KR2c0021_WYG_098-7b>¶
晉侯執曹伯不及其民也凡君不道於其民諸侯討而¶
執之則曰某人執某侯不然則否諸侯將見子臧於王¶
而立之子臧辭曰前志有之曰聖達節次守節下失節¶
為君非吾節也雖不能聖敢失守乎遂逃奔宋(穀梁傳/以晉侯)¶
(而斥執曹伯惡晉侯也不/言之急辭也斷在晉侯也)　(十六/年)曹人請于晉曰自我¶
先君宣公即世國人曰若之何憂猶未弭而又討我寡¶
君以亡曹國社稷之鎮公子是大泯曹也先君無乃有¶
罪乎若有罪則君列諸會矣君唯不遺徳刑以伯諸侯¶
<pb:KR2c0021_WYG_098-8a>¶
豈獨遺諸敝邑敢私布之　曹人復請于晉晉侯謂子¶
臧反吾歸而君子臧反曹伯歸子臧盡致其邑與卿而¶
不出(公羊傳執而歸者名曹伯何以不名而不言復歸/于曹何易也其易奈何公子喜時在内也公子喜)¶
(時在内則何以易公子喜時者仁人也内平其國而待/之外治諸京師而免之其言自京師何言甚易也舍是)¶
(無難矣其榖梁傳不言所歸歸之善者也出入不名以/為不失  國也歸為善自某歸次之  襄公十八年曹)¶
(伯負芻䘚于/師閔之也)　(二十/一年)冬曹武公來朝始見也¶
公羊傳(昭公二/十年)奔未有言自者此其言自何畔也畔則¶
曷為不言其畔為公子喜時之後諱也春秋為賢者諱¶
<pb:KR2c0021_WYG_098-8b>¶
何賢乎公子喜時讓國也其讓國奈何曹伯廬䘚于師¶
則未知公子喜時從與公子負芻從與或為主乎國或¶
為主乎師公子喜時見公子負芻之當立也逡廵而退¶
賢公子喜時則曷為為會諱君子之善善也長惡惡也¶
短惡惡止其身善善及子孫賢者子孫故君子為之諱¶
也(榖梁傳自夢者專乎夢也曹無大夫其曰/公孫何也言其以貴取之而不以叛也)¶
　　　牟(爵姓未詳或/云祝融後)¶
　　　葛(嬴姓/附庸)¶
<pb:KR2c0021_WYG_098-9a>¶
(公羊傳桓公十五年邾婁人牟人/葛人來朝皆何以稱人夷狄之也)¶
　　　小邾(曹姓子爵邾之分/初號為郳附庸)¶
左傳(莊/公)五年秋郳犂來來朝名未王命也(公羊傳倪者/何小邾婁也)¶
(小邾婁則曷為謂之倪未能以其名通也犂來者何名/也其名何㣲國也  穀梁傳郳國也犂來㣲國之君未)¶
(爵命/者也)　(襄公/七年)小邾穆公來朝亦始朝公也　(昭公/三年)小邾¶
穆公來朝季武子欲卑之穆叔曰不可曹滕二邾實不¶
忘我好敬以逆之猶懼其貳又卑一睦焉逆羣好也其¶
如舊而加敬焉志曰能敬無災又曰敬逆來者天所福¶
<pb:KR2c0021_WYG_098-9b>¶
也季孫從之　十七年春小邾穆公來朝公與之燕季¶
平子賦采叔穆公賦菁菁者莪昭子曰不有以國其能¶
久乎　(哀公十/四年)小邾射以句繹來奔曰使季路要我吾¶
無盟矣使子路子路辭季康子使冉有謂之曰千乘之¶
國不信其盟而信子之言子何辱焉對曰魯有事於小¶
邾不敢問故死其城下可也彼不臣而濟其言是義之¶
也由弗能¶
　　　蕭(附庸或云宋支庶蕭叔大/心平宋萬有功封於蕭)¶
<pb:KR2c0021_WYG_098-10a>¶
(公羊傳莊公二十三年蕭叔朝公其言朝公何公在外/也  糓梁傳㣲國之君未爵命者不言其來於外也朝)¶
(於廟正也於/外非正也)¶
　　　鄫(姒姓子爵夏少康/封少子曲烈於鄫)¶
左傳(僖公十/四年)鄫季姬來寧公怒止之以鄫子之不朝也¶
夏遇于防而使來朝(公羊傳鄫子曷為使乎季姬來朝/内辭也非使來朝使來請已也糓)¶
(梁傳遇者同謀也來朝者來請已也/朝不言使言使非正也以病繒子也)¶
　　　郜(姬姓子爵周文/王之子封於郜)¶
(公羊傳二十年郜子來朝郜子者何/失地之君也何以不名兄弟辭也)¶
<pb:KR2c0021_WYG_098-10b>¶
　　　介(東方/國)¶
左傳二十九年春介葛盧來朝舎于昌衍之上公在會¶
饋之芻米禮也　冬介葛盧來以未見公故復來朝禮¶
之加燕好介葛盧聞牛鳴曰是生三犧皆用之矣其音¶
云問之而信(公羊傳介葛盧者何夷狄之君也何以不/言朝不能乎朝也  糓梁傳介國也葛盧)¶
(㣲國之君未爵命/也其曰來卑也)¶
　　　郕(姬姓伯爵周文/王之子封於郕)¶
左傳(文公十/一年)郕大子朱儒自安于夫鍾國人弗徇　十¶
<pb:KR2c0021_WYG_098-11a>¶
二年春郕伯䘚郕人立君大子以夫鍾與郕邽來奔公¶
以諸侯逆之非禮也故書曰郕伯來奔不書地尊諸侯¶
也(公羊傳盛伯者何失地之/君也何以不名兄弟辭也)¶
　　　郯(嬴姓子爵少/昊之苖裔)¶
左傳(宣公十/六年)秋郯伯姬來歸出也　(襄/公)七年春郯子來¶
朝始朝公也　(昭公十/七年)秋郯子來朝公與之宴昭子問¶
焉曰少皥氏鳥名官何故也郯子曰吾祖也我知之昔¶
者黄帝氏以雲紀故為雲師而雲名炎帝氏以火紀故¶
<pb:KR2c0021_WYG_098-11b>¶
為火師而火名共工氏以水紀故為水師而水名大皥¶
氏以龍紀故為龍師而龍名我髙祖少皥摯之立也鳳¶
鳥適至故紀於鳥為鳥師而鳥名鳳鳥氏歴正也𤣥鳥¶
氏司分者也伯趙氏司至者也青鳥氏司啓者也丹鳥¶
氏司閉者也祝鳩氏司徒也鴡鳩氏司馬也鳲鳩氏司¶
空也爽鳩氏司寇也鶻鳩氏司事也五鳩鳩民者也五¶
雉為五工正利器用正度量夷民者也九扈為九農正¶
扈民無淫者也自顓頊以來不能紀逺乃紀於近為民¶
<pb:KR2c0021_WYG_098-12a>¶
師而命以民事則不能故也仲尼聞之見於郯子而學¶
之既而告人曰吾聞之天子失官學在四夷猶信¶
　　　戎(居魯衛/之間者)¶
左傳(隱/公)二年春公會戎于潛修惠公之好也戎請盟公¶
辭　戎請盟秋盟于唐復修戎好也¶
穀梁傳會者外為主焉爾知者慮義者行仁者守有此¶
三者然後可以出會會戎危公也¶
左傳(桓公/二年)公及戎盟于唐修舊好也冬公至自唐告于¶
<pb:KR2c0021_WYG_098-12b>¶
廟也凡公行告于宗廟反行飲至舎爵策勲焉禮也特¶
相會往來稱地讓事也自參以上則往稱地來稱會成¶
事也(榖梁傳桓無會而/其致何也逺之也)　(莊公十/八年)夏公追戎于濟西不¶
言其來諱之也(公羊傳此未有言伐者其言追何大其/為中國追也此未有伐中國者則其言)¶
(為中國追何大其未至而豫禦之也其言于濟西何大/之也  糓梁傳其不言戎之伐我何也以公之追之不)¶
(使戎邇于我也于濟西者大/之也何大焉為公之追之也)¶
　　　白狄(姬姓子爵與/赤狄種異)¶
左傳(襄/公)十八年春白狄始來(公羊傳白狄者何夷狄之/君也何以不言朝不能朝)¶
<pb:KR2c0021_WYG_098-13a>¶
(也/)¶
　春秋十二公之世來朝於魯者一十有五國杞紀滕¶
　薛糓鄧曹邾牟葛小邾蕭鄫郜郯是也州介白狄或¶
　來而不復或禮有未備故皆稱來焉諸侯五等公侯¶
　伯子男其例稱爵下此為附庸附庸未有爵命不得¶
　為諸侯其例稱名春秋朝聘㑹盟之國宋為公魯晉¶
　齊衛陳蔡邢紀鄧為侯秦鄭曹杞薛糓滑北燕為伯¶
　楚莒邾滕小邾吳越徐郯郜鄫沈蝢胡為子許宿為¶
<pb:KR2c0021_WYG_098-13b>¶
　男兹三十四國於經最著云滕薛初稱侯自桓公二¶
　年滕始書子莊公三十年薛始書伯或曰自降也或¶
　曰時王所黜也樂正子記曰滕薛二侯旅朝隱公桓¶
　王聞之徴朝滕以子往薛以伯往王怒皆黜焉此一¶
　證也二邾初為附庸故儀父書字郳犂來書名其後¶
　皆書曰子蓋時王所進也二邾附庸可以王命進滕¶
　薛為侯亦可以王命黜但未知杞初稱侯至莊公二¶
　十七年稱伯僖公二十三年稱子文公十年復稱伯¶
<pb:KR2c0021_WYG_098-14a>¶
　襄公二十九年又稱子倏升倏降又誰命之也春秋¶
　魯史在本國不可稱為魯侯故書曰公從臣子之辭¶
　五等皆稱公死則諡曰某公故傳於列國皆稱公經¶
　於葬皆舉諡稱公吳楚僭號稱王是以不葬若葬將¶
　書曰葬某王為是絶而不葬也所以知附庸稱名者¶
　何莊公五年郳犂來來朝傳曰名未王命也釋稱名¶
　之義無貶責之文是例之當名矣五等之爵不生名¶
　其或生名者貶也桓公七年糓伯綏來朝鄧侯吾離¶
<pb:KR2c0021_WYG_098-14b>¶
　來朝傳曰名賤之也僖公二十五年衛侯燬滅邢傳¶
　曰同姓也故名貶而名是知例不當名也至於奔執¶
　歸入則或名或不名經不一法左氏無明例蓋從其¶
　國之告辭因以書之公羊氏曰失地之君名其説同¶
　於曲禮然於經多違異有不盡然者姑闕疑焉若夫¶
　嘉而書字則君與臣同例隱公元年公及邾儀父盟¶
　于蔑傳曰未王命故不書爵曰儀父貴之也此附庸¶
　之君也桓公十七年蔡季自陳歸于蔡此諸侯也是¶
<pb:KR2c0021_WYG_098-15a>¶
　以知六等之君皆可褎而字之若許叔若紀季是其¶
　類矣公侯之稱子者何僖公九年宋子會於葵丘傳¶
　曰宋桓公䘚未葬而襄公會諸侯故曰子凡在喪王¶
　曰小童公侯曰子在喪者未葬之稱既葬則稱爵文¶
　公十八年子䘚傳曰諱之也諱其弑猶以未成君告¶
　故以子書僖公二十五年衛子盟於洮成公上述父¶
　志降名稱子故嘉而從之二十八年衛子盟于踐土¶
　是時衛實無喪叔武攝位未有成命故亦以子書此¶
<pb:KR2c0021_WYG_098-15b>¶
　三者因變而合於禮矣知公侯在喪稱子之為禮則¶
　知宋共公衛惠公定公皆先君未葬而稱爵為非禮¶
　知述父攝君者猶不稱爵之為禮則知晉太子州蒲¶
　代父而稱侯為非禮觸類而通之則是與非昭然見¶
　矣杞伯之稱子貶也僖公二十三年杞子䘚傳曰書¶
　曰子杞夷也二十七年杞子來朝傳曰用夷禮故曰¶
　子襄公二十九年杞子來盟傳曰書子賤之也䘚也¶
　朝也盟也三者異事而同貶故重例以明之楚之初¶
<pb:KR2c0021_WYG_098-16a>¶
　號為荆後乃改號為楚亦猶小邾之初號為郳邾至¶
　戰國號為鄒鮮虞之後號為中山國有二名非貶也¶
　公羊氏曰荆州名也州不若國穀梁氏曰狄之也夫¶
　楚之為狄久矣猾夏日甚何獨於初貶焉諸侯之貶¶
　或至没而不書成公二年盟于蜀傳曰許蔡不書乘¶
　楚車也謂之失位故諸侯之貶有稱子有書名有削¶
　而不書盡矣未聞有稱人者唯桓公十五年邾人牟¶
　人葛人來朝公羊穀梁氏皆曰夷狄之杜氏以為三¶
<pb:KR2c0021_WYG_098-16b>¶
　人者皆附庸世子其君應稱名故其子降稱人蓋據¶
　左氏原無貶君稱人之例杜是以推而臆斷之按經¶
　書人而傳言諸侯者十有一左氏皆不發例在當時¶
　告命記注之異抑固不可以逆揣乎在禮君行曰朝¶
　卿行曰聘故朝者諸侯朝於天子國君朝於國君聘¶
　者君使卿行執玉幣以相存問夫諸侯朝於天子可¶
　也諸侯而自相朝何也周禮大行人曰凡諸侯之邦¶
　交嵗相問也殷相聘也世相朝也是諸侯亦有相朝¶
<pb:KR2c0021_WYG_098-17a>¶
　之制皆所以習禮考義正刑一德以尊天子非若後¶
　世之以彊服弱以衆制寡至使小國之君奔走弗寧¶
　也聘禮曰小聘曰問問不足記故春秋止書聘而不¶
　書問凡諸侯父死子立為一世新君既立彼或來朝¶
　此或徃朝之皆為世相朝之法雖舊典泯闕而春秋¶
　猶有行之者文公十一年曹伯來朝傳曰即位而來¶
　見也是彼新立而來朝也襄公元年邾子來朝衛侯¶
　使公孫剽來聘傳曰禮也凡諸侯即位小國朝之大¶
<pb:KR2c0021_WYG_098-17b>¶
　國聘焉以繼好結信謀事補闕禮之大者也邾之來¶
　朝是此新立而彼朝之也此於周禮世相朝之法蓋¶
　有合焉文公十五年曹伯來朝傳曰禮也諸侯五年¶
　再相朝以修王命古之制也既曰古制矣而周禮無¶
　文者何蓋一世一朝疎闊太甚其閒年必有相朝之¶
　制且一新一舊彼此未狎於此之際必須往朝周禮¶
　特舉其大者爾文公元年公孫敖如齊傳曰始聘焉¶
　禮也凡君即位卿出並聘踐修舊好要結外援好事¶
<pb:KR2c0021_WYG_098-18a>¶
　鄰國以衛社稷忠信卑讓之道也此曰即位卿出並¶
　聘襄公元年曰即位大國聘焉是新君初立有交聘¶
　之法一如相朝之禮亦非但一世一聘而已閒年之¶
　聘又可類推也自霸主為政因時制宜非復周法之¶
　舊子太叔云文襄之霸也其務不煩諸侯令諸侯三¶
　嵗而聘五嵗而朝蓋以五年再相朝往來太數故更¶
　制從簡霸主未能創制改物諸侯或從或否是以邾¶
　曹之君猶能率舊章以合周禮文襄德衰朝聘無復¶
<pb:KR2c0021_WYG_098-18b>¶
　常準悼公又從而更命之襄公八年傳曰會于邢丘¶
　以命朝聘之數是亦上同文襄耳而周禮不行久矣¶
　魯之朝聘於列國皆書曰如如者書其始事也未知¶
　其終事與否故朝有至河而復者聘有至黄乃復不¶
　至而復奔莒者安得於其始遂書曰朝某聘某乎僖¶
　公二十八年公朝于王所王不在京師朝而後書之¶
　故不言如也列國之朝聘于魯皆書曰來朝來聘書¶
　其終事也彼固已朝已聘矣若偕至而同行朝禮則¶
<pb:KR2c0021_WYG_098-19a>¶
　兼書隐公十一年滕侯薛侯來朝桓公十五年邾人¶
　牟人葛人來朝是其事矣若皆至而各行朝禮則各¶
　書桓公七年糓伯綏來朝鄧侯吾離來朝是其事矣¶
　莊公二十三年蕭叔朝公就於糓地以朝故不言來¶
　僖公二十九年介葛盧來襄公十八年白狄來來而¶
　不能行朝禮故不言朝桓公五年冬州公如曹六年¶
　春寔來傳曰自曹來朝書曰寔來不復其國也言奔¶
　則以朝來言朝則留而不反故變文言寔來焉若此¶
<pb:KR2c0021_WYG_098-19b>¶
　之類皆據事直書公羊氏曰兼言之何微國也夫榖¶
　鄧之不大於滕薛明矣是故弗取也外相朝亦書曰¶
　如然必告而後書桓公五年齊侯鄭伯如紀齊欲襲¶
　紀紀懼而告魯也州公如曹為明年寔來書也文公¶
　十四年單伯如齊為魯如齊故書也襄公五年叔孫¶
　豹鄫世子巫如晉傳曰言比諸魯大夫也魯覿之於¶
　晉故變例書之也外相如者多矣餘不具書則無關¶
　於魯事又不來告故耳魯之朝聘於天子者八而朝¶
<pb:KR2c0021_WYG_098-20a>¶
　聘於列國者九十魯之所朝者晉齊與楚而朝魯者¶
　滕薛曹邾等小國而已杞七朝而止於成曹五朝而¶
　止於襄小邾五朝而止於昭邾七朝而止於定滕五¶
　朝而訖於哀列國之述職於王朝者春秋闕如而自¶
　相朝見何僕僕也糓鄧辟陋牟葛旅見羣然而走於¶
　桓杞姬之子鄫姬之夫羣然而走於僖曹五年而兩¶
　朝於文小邾十五年而兩朝於昭杞紀昏媾薛介比¶
　鄰邾婁仇讎或諮難而不存或不敬而致討或始終¶
<pb:KR2c0021_WYG_098-20b>¶
　一至或忽禮忽兵春秋之諸侯何可長也總之東遷¶
　以後周禮之不絶如綫矣列國之君唯利是視滕薛¶
　諸小國之朝魯猶魯之朝於晉齊楚諸大國也是以¶
　齊晉更霸之日曹遂恃霸而不朝晉悼昏杞之後杞¶
　遂恃昏而不至滕與二邾迄乎春秋之末猶栖栖兩¶
　觀之閒蓋式微甚矣小國託重於魯故亟朝於魯至¶
　小邾子被執於宋不聞魯救是魯之不能庇小邾也¶
　然自僖公保須句而須句滅襄公屬鄫而鄫亡魯人¶
<pb:KR2c0021_WYG_098-21a>¶
　之不能字小也久矣何況乎定哀之世哉¶
　¶
　¶
　¶
　¶
　¶
　¶
　¶
<pb:KR2c0021_WYG_098-21b>¶
　¶
　¶
　¶
　¶
　¶
　¶
　¶
　繹史卷九十八¶
