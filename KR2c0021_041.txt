# -*- mode: mandoku-view; -*-
#+TITLE: 繹史
#+DATE: 2015-08-24 22:27:33.781435
#+PROPERTY: ID KR2c0021
#+PROPERTY: BASEEDITION WYG    
#+PROPERTY: JUAN 卷四十一
<pb:KR2c0021_WYG_041-1a>¶
欽定四庫全書¶
　繹史卷四十一　　　　靈壁縣知縣馬驌撰¶
　　王子克子頽之亂¶
詩丘中有麻彼㽞子嗟彼㽞子嗟将其來施施丘中有¶
麥彼㽞子國彼㽞子國将其來食丘中有李彼㽞之子¶
彼㽞之子貽我佩玖(詩序丘中有麻思賢也荘王不明/賢人放逐國人思之而作是詩也)¶
左傳(桓公十/八年)周公欲弑荘王而立王子克辛伯告王遂¶
與王殺周公黑肩王子克奔燕初子儀有寵于桓王桓¶
<pb:KR2c0021_WYG_041-1b>¶
王屬諸周公辛伯諌曰並后匹嫡兩政耦國亂之本也¶
周公弗從故及(已上子/克之亂)¶
左傳(荘公十/六年)初晉武公伐夷執夷詭諸蒍國請而免之¶
既而弗報故子國作亂謂晉人曰與我伐夷而取其地¶
遂以晉師伐夷殺夷詭諸周公忌父出奔虢恵王立而¶
復之　(十九/年)初王姚嬖於荘王生子頽子頽有寵蒍國¶
為之師及恵王即位取蒍國之圃以為囿邊伯之宮近¶
於王宮王取之王奪子禽祝詭與詹父田而收膳夫之¶
<pb:KR2c0021_WYG_041-2a>¶
秩故蒍國邊伯石速詹父子禽祝詭作亂因蘇氏秋五¶
大夫奉子頽以伐王不克出奔温蘇子奉子頽以奔衞¶
衞師燕師伐周冬立子頽(紀年晉獻公元年王如成周/周有白兔舞于市  二年王)¶
(子頽亂王居于鄭鄭入王府多取玉/玉化為蜮射人○水經注引事最竒)　二十年春鄭伯¶
和王室不克執燕仲父夏鄭伯遂以王歸王處于櫟秋¶
王及鄭伯入于鄔遂入成周取其寳器而還冬王子頽¶
享五大夫樂及徧舞鄭伯聞之見虢叔曰寡人聞之哀¶
樂失時殃咎必至今王子頽歌舞不倦樂禍也夫司寇¶
<pb:KR2c0021_WYG_041-2b>¶
行戮君為之不舉而况敢樂禍乎奸王之位禍孰大焉¶
臨禍忘憂憂必及之盍納王乎虢公曰寡人之願也(國/語)¶
(恵王三年邊伯石遬蒍國出王而立王子穨王處於鄭/三年子穨飲三大夫酒子國為客樂及徧儛鄭厲公見)¶
(虢叔曰吾間之司寇行戮君為之不舉而况敢樂禍乎/今吾聞子頽歌舞不思憂夫出王而代其位禍孰大焉)¶
(臨禍忘憂是謂樂禍禍必及之盍納王乎虢叔許諾鄭/伯将王自圉門入虢叔自北門入殺子頽及三大夫王)¶
(乃/入)　二十一年春胥命于弭夏同伐王城鄭伯将王自¶
圉門入虢叔自北門入殺王子頽及五大夫鄭伯享王¶
於闕西辟樂備王與之武公之略自虎牢以東原伯曰¶
<pb:KR2c0021_WYG_041-3a>¶
鄭伯效尤其亦将有咎五月鄭厲公卒王巡虢守虢公¶
為王宮于玤王與之酒泉鄭伯之享王也王以后之鞶¶
鑑予之虢公請器王予之爵鄭伯由是始惡於王冬王¶
歸自虢　(二十/七年)王使召伯廖賜齊侯命且請伐衞以其¶
立子頽也　二十八年春齊侯伐衞戰敗衞師數之以¶
王命取賂而還(公羊傳伐不日此何以日至之日也戰/不言伐此其言伐何至之日也春秋伐)¶
(者為客受伐者為主故使衞主之也曷為使衞主之衞/未有罪爾敗者稱師衞何以不稱師未得乎師也  榖)¶
(梁傳於伐與戰安戰也戰衞戰則是師也其曰人何也/㣲之也何為㣲之也今授之諸侯而後有侵伐之事故)¶
<pb:KR2c0021_WYG_041-3b>¶
(㣲之也其人衞何也以其人齊不可不人衞也衞小齊/大其以衞及之何也以其㣲之可以言及也其稱人以)¶
(敗何也不以/師敗於人也)　(僖/公)十年春狄滅温蘇子無信也蘇子叛¶
王即狄又不能於狄狄人伐之王不救故滅蘇子奔衞¶
(已上子/頽之亂)¶
　周室之亂起於並后匹嫡而奸人乘之以為利在昔¶
　攜王干位王室播遷周㡬不祀乃猶不鑒子克之謀¶
　起於桓王之寵也子頽之僭始於王姚之嬖也辛伯¶
　先識亂本而蚤除其害是以荘王之時國無大患恵¶
<pb:KR2c0021_WYG_041-4a>¶
　王取囿奪田咸不以禮五大夫奉子頽以伐之所謂¶
　多行不義必自及也子頽樂禍鄭伯知其不終輒復¶
　效尤昔人所由致論於目睫乎恵王以私行賞沒鄭¶
　之功内難甫平又寵叔帶而周室自此多事矣暗主¶
　殆不可與言哉¶
　¶
　¶
　¶
<pb:KR2c0021_WYG_041-4b>¶
　¶
　¶
　¶
　¶
　¶
　¶
　¶
　繹史卷四十一¶
