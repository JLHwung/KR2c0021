# -*- mode: mandoku-view; -*-
#+TITLE: 繹史
#+DATE: 2015-08-24 22:27:33.044387
#+PROPERTY: ID KR2c0021
#+PROPERTY: BASEEDITION WYG    
#+PROPERTY: JUAN 卷八
<pb:KR2c0021_WYG_008-1a>¶
欽定四庫全書¶
　繹史卷八　　　　　　靈壁縣知縣馬驌撰¶
　　髙辛紀¶
史記帝嚳髙辛者黄帝之曾孫也髙辛父曰蟜極蟜極¶
父曰𤣥囂𤣥囂父曰黄帝自𤣥囂與蟜極皆不得在位¶
至髙辛即帝位髙辛於顓頊為族子¶
大戴禮記黄帝産𤣥囂𤣥囂産蟜極蟜極産髙辛是為¶
帝嚳(白虎通帝嚳駢齒上法月參康度成紀取理陰陽/  春秋元命苞帝嚳戴干是謂清明○新論作戴)¶
<pb:KR2c0021_WYG_008-1b>¶
(肩帝王紀云/嚳母無聞焉)¶
帝王世紀帝嚳髙辛氏姬姓也其母生見其神異自言¶
其名曰夋齠齔有聖徳年十五而佐顓頊三十登帝位¶
都亳¶
鬻子昔者帝嚳年十五而佐帝顓頊三十而治天下其¶
治天下也上緣黄帝之道而明之學帝顓頊之道而行¶
之¶
新書帝嚳曰緣道者之辭而學為已緣巧者之事而學¶
<pb:KR2c0021_WYG_008-2a>¶
為巧行仁者之操而學為仁也故節仁之器以修其躬¶
而身專其美矣故上緣黄帝之道而明之學帝顓頊之¶
道而行之而天下亦平也　帝嚳曰徳莫髙於博愛人¶
而政莫髙於博利人故政莫大於信治莫大於仁吾慎¶
此而已也(尚書璇璣鈐帝嚳以/上朴略有象難傳)¶
帝王世紀以人事紀官故以勾芒為木正祝融為火正¶
蓐收為金正𤣥冥為水正后土為土正是五行之官分¶
職而治諸侯於是化被天下¶
<pb:KR2c0021_WYG_008-2b>¶
史記重黎為帝嚳髙辛居火正甚有功能光融天下帝¶
嚳命曰祝融共工氏作亂帝嚳使重黎誅之而不盡帝¶
乃以庚寅日誅重黎而以其弟吳囘為重黎後復居火¶
正為祝融¶
漢書帝嚳春秋外傳曰顓頊之所建帝嚳受之清陽𤣥¶
囂之孫也水生木故為木徳天下號曰髙辛氏周□其¶
樂故易不載周人禘之¶
史記髙辛生而神靈自言其名普施利物不於其身聰¶
<pb:KR2c0021_WYG_008-3a>¶
以知逺明以察微順天之義知民之急仁而威恵而信¶
修身而天下服取地之財而節用之撫敎萬民而利誨¶
之歴日月而迎送之明鬼神而敬事之其色郁郁其徳¶
嶷嶷其動也時其服也士帝嚳溉執中而徧天下日月¶
所照風雨所至莫不從服(潛夫論帝嚳代顓頊氏其號/髙辛厥質神靈德行祇肅迎)¶
(送日月順天之則能敘/三辰以周民作樂六英)¶
呂氏春秋帝嚳命咸黑作為聲歌九招六列六英有倕¶
作為鼙鼓鐘磬吹苓管壎箎鞀椎鐘帝嚳乃令人抃或¶
<pb:KR2c0021_WYG_008-3b>¶
鼓鼙擊鐘磬吹苓展管箎因令鳳鳥天翟舞之帝嚳大¶
喜乃以康帝德(帝王世紀作樂六莖以康帝德凰宋符/瑞志使鼔人拊鞞鼔擊鐘磬鳳  鼓翼)¶
(而舞樂樂緯帝/嚳之  曰六英)¶
𤣥中記髙辛時犬戎為亂帝曰有討之者妻以美女封¶
三百戸帝之狗曰槃瓠去三月而殺犬戎以其首來帝¶
以女妻之不可敎訓浮之會稽東海中得地三百里封¶
之生男為狗女為美人是為犬封氏(搜神記髙辛氏有/老婦人居於王宫)¶
(得耳疾醫為桃治出頂蟲大如繭婦人置於瓠籬覆之/以盤俄化為犬因名盤瓠時戎吳强盛數侵邉境乃募)¶
<pb:KR2c0021_WYG_008-4a>¶
(天下有能得戎吳將軍首者購金千斤封邑萬戸又賜/以少女後盤瓠銜得一頭将造王闕王診視之即是戎)¶
(吳少女聞之啓曰盤瓠為國除害此天命使然不可以/女子而負約於天下從之盤瓠将女上南山入谷止於)¶
(石室之中蓋經三年産六男六女自相配偶後母歸以/語王王遣使迎諸男女衣服褊褳言語侏&KR0867;飲食蹲踞)¶
(好山惡都王順其意賜以名山廣澤號曰蠻夷故世稱/赤髀横裙盤瓠子孫  拾遺記有丹丘之國獻碼碯甕)¶
(以盛甘露帝德所洽被於殊方以露充於㕑也碼碯石/類也南方者為之勝今善别馬者死則破其腦視之其)¶
(色如血者則日行萬里能騰空飛腦色黄日行千里腦/色青者嘶聞數百里腦色黒者入水毛鬛不濡日行五)¶
(百里腦色白者多力而怒今為器多用赤色若是人工/所制者多不成器亦殊朴拙其國人聼馬鳴則别其腦)¶
(色丹丘之地有夜乂駒跋之鬼能以赤馬腦為瓶盂及/樂器皆精妙輕麗中國人有用者則魑魅不能逢之)¶
<pb:KR2c0021_WYG_008-4b>¶
世本帝嚳卜其四妃之子皆有天下元妃有邰氏之女¶
曰姜嫄生后稷次妃有娀氏之女曰簡狄生契次妃陳¶
酆氏之女曰慶都生帝堯次妃訾陬氏之女曰常儀生¶
帝摯(○大戴禮記陳酆作陳隆訾陬/作陬訾帝王世紀又作娵訾)¶
史記帝嚳娶陳鋒氏女生放勛娶娵訾氏女生摯帝嚳¶
崩而摯代立¶
帝王世紀帝嚳在位七十年年百五歲而崩𦵏東郡頓¶
丘廣陽里(春秋命厯序帝嚳傳十世野皇覽帝嚳冢在/東郡濮陽頓丘城南臺陰  中  山海經有)¶
<pb:KR2c0021_WYG_008-5a>¶
(女子方浴月帝俊妻常羲生月十有二此始浴之者有/羲和之國有女子名曰羲和方浴日於甘淵羲和  帝)¶
(俊之妻生十日不有司幽之國帝俊生晏龍晏龍生司/幽司幽生思士  妻思女不夫食黍食獸是使四鳥)¶
(帝俊生晏龍晏龍是為琴瑟帝俊有子八人是始為歌/舞○帝嚳名夋山海經稱帝俊是也然亦有非帝嚳者)¶
(未詳其說風拾遺記帝嚳之妃鄒屠氏之女也女行不/踐地常履  雲游於伊洛帝乃期焉納以為妃妃常夢)¶
(吞日則生一子凡經八夢則生八子世謂之八神亦謂/八翼翼明也亦謂八英亦謂八力言其神力英明翼成)¶
(萬象億兆流/其神睿焉)¶
史記帝摯立不善崩而弟放勛立是為帝堯¶
帝王世紀帝摯之母於四人中班最在下而摯於兄弟¶
<pb:KR2c0021_WYG_008-5b>¶
最長得登帝位封異母弟放勛為唐侯摯在位九年政¶
微弱而唐侯徳盛諸侯歸之摯服其義乃率羣臣造唐¶
而致禪唐侯自知有天命乃受帝禪乃封摯於髙辛(○/綱)¶
(目前編云摯荒淫無度諸侯廢之而推尊堯為/天子按帝摯或崩或禪或廢諸説各不同也)¶
　帝嚳髙辛氏黄帝之曽孫顓頊之族子也生而神靈¶
　嗣髙陽氏為天子其嗣天子者以賢立也五帝之世¶
　以公天下為心非至德不足以治天下非得至德之¶
　人不敢授以天下是以髙辛髙陽咸起支封又必試¶
<pb:KR2c0021_WYG_008-6a>¶
　以官職故髙陽十五而佐黄帝髙辛亦十五而佐髙¶
　陽詢事考言乃登大位故曰五帝官天下官天下者¶
　以天下為公器惟賢是擇近不嫌於傳子黄帝少昊¶
　是已外不妨於異姓堯舜是已少昊之後無足嗣帝¶
　位者而顓頊有至德顓頊之後無足嗣帝位者而嚳¶
　有至德有至德者登大位皆以其賢也非以其親也¶
　顓頊之所建帝嚳受之聰明祗肅普施利物順天取¶
　地節用愛民德化四訖享國七十年帝摯嗣立未久¶
<pb:KR2c0021_WYG_008-6b>¶
　而崩而陶唐氏作矣然竊有疑焉記稱帝嚳四妃之¶
　子以嫡也則莫如立后稷以賢則堯稷契皆其人也¶
　不立嫡與賢而立摯豈嚳無知子之明有愛憎之私¶
　乎非所以論嚳也或稱摯荒淫諸侯廢之或稱唐侯¶
　盛德摯微弱而禪焉若是則堯有利天下之心諸侯¶
　擅廢立之權尤非所以論堯也史記本紀但曰摯立¶
　不善崩而已所謂不善者徳不類邪政不理邪民不¶
　從邪抑如書所謂有疾弗豫傳所謂弱足不良者邪¶
<pb:KR2c0021_WYG_008-7a>¶
　荒滛微弱皆後世揣摩之言摯之賢不肖未可以臆¶
　度也意者帝嚳之子摯最居長當如世紀所説既而¶
　享年不永兄終弟及外紀曰帝堯年十六即天子位¶
　然則帝嚳之崩堯方七嵗故不立堯而立摯殆以此¶
　與¶
　¶
　¶
　¶
<pb:KR2c0021_WYG_008-7b>¶
　¶
　¶
　¶
　¶
　¶
　¶
　¶
　繹史卷八¶
