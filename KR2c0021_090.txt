# -*- mode: mandoku-view; -*-
#+TITLE: 繹史
#+DATE: 2015-08-24 22:27:34.965588
#+PROPERTY: ID KR2c0021
#+PROPERTY: BASEEDITION WYG    
#+PROPERTY: JUAN 卷九十
<pb:KR2c0021_WYG_090-1a>¶
欽定四庫全書¶
　繹史卷九十　　　　　靈壁縣知縣馬驌撰¶
　　宋景公滅曹(子韋/)¶
史記九年悼公朝于宋宋囚之曹立其弟野是為聲公¶
悼公死於宋歸葬聲公五年平公弟通弑聲公代立是¶
為隱公隱公四年聲公弟露弑隱公代立是為靖公靖¶
公四年䘚子伯陽立¶
左傳(哀公/七年)宋人圍曹鄭桓子思曰宋人有曹鄭之患也¶
<pb:KR2c0021_WYG_090-1b>¶
不可以不救冬鄭師救曹侵宋初曹人或夢衆君子立¶
于社宫而謀亡曹曹叔振鐸請待公孫彊許之旦而求¶
之曹無之戒其子曰我死爾聞公孫彊為政必去之及¶
曹伯陽即位好田弋曹鄙人公孫彊好弋獲白鴈獻之¶
且言田弋之說說之因訪政事大說之有寵使為司城¶
以聼政夢者之子乃行彊言霸說於曹伯曹伯從之乃¶
背晉而奸宋宋人伐之晉人不救築五邑於其郊曰黍¶
丘揖丘大城鍾邘　八年春宋公伐曹將還褚師子肥¶
<pb:KR2c0021_WYG_090-2a>¶
殿曹人詬之不行師待之公聞之怒命反之遂滅曹執¶
曹伯及司城彊以歸殺之(公羊傳曹伯陽何以名絶曷/為絶之滅也曷為不言其滅)¶
(諱同姓之滅也何諱乎同姓之滅/力能救之而不救也後附子韋)¶
呂氏春秋宋景公之時熒惑在心公懼召子韋而問焉¶
曰熒惑在心何也子韋曰熒惑者天罰也心者宋之分¶
野也禍當於君雖然可移於宰相公曰宰相所與治國¶
家也而移死焉不祥子韋曰可移於民公曰民死寡人¶
将誰為君乎寧獨死子韋曰可移於嵗公曰嵗害則民¶
<pb:KR2c0021_WYG_090-2b>¶
饑民饑必死為人君而殺其民以自活也其誰以我為¶
君乎是寡人之命固盡已子無復言矣子韋還走北面¶
載拜曰臣敢賀君天之處髙而聼卑君有至德之言三¶
天必三賞君今夕熒惑其徙三舍君延年二十一嵗公¶
曰子何以知之對曰有三善言必有三賞熒惑有三徙¶
舍舍行七星星一徙當一年三七二十一臣故曰君延¶
年二十一歲矣臣請伏於陛下以伺候之熒惑不徙臣¶
請死公曰可是夕熒惑果徙三舍(拾遺記宋景公之世/有善星文者許以上)¶
<pb:KR2c0021_WYG_090-3a>¶
(大夫之位處於層樓延閣之上以望氣象設以珍食施/以寳衣其食則有渠滄之鳬煎以桂髄叢庭之鷃蒸以)¶
(蜜沫淇漳之鱧脯以青茄九江珠穟爨以蘭蘇華清夏/潔灑以纖縞華清井之澄華也饔人視時而叩鐘伺食)¶
(以撃盤言毎食而輒擊鐘磬也懸四時之衣春夏金玉/為飾秋冬以翡翠為溫燒異香於臺上忽有野人被草)¶
(負笈扣門而進曰聞國君愛陰陽之術好象緯之祕請/見景公乃延之崇堂語則及未來之兆次及己徃之事)¶
(萬不失一夜則觀星望氣晝則執算披圖不服寳衣不/甘竒食景公謝曰今國喪亂微君何以輔之曰德之不)¶
(均亂將及矣修德以來人則天應之祥人美其化景公/曰善遂賜姓曰子氏名之曰韋即子韋也  漢書陰陽)¶
(家宋司星/子韋三篇)¶
　曹在春秋最為小弱唯是附大國以圖存也自昭共¶
<pb:KR2c0021_WYG_090-3b>¶
　以來十有餘君凡霸主之征伐盟㑹無役不從蕞爾¶
　之邦順天者存亦可謂善保小國矣伯陽即位納樂¶
　大心而起釁於宋於是衞靈好兵閒歲來伐宋乘其¶
　敝尋師不一遂圍而入焉執其君以歸𫝊曰曹人背¶
　晉而奸宋宋伐之晉不救以迄於亡故春秋恥焉然¶
　以時考之晉業衰矣自救不暇安能庇曹曹不務修¶
　政而辯言是聼田弋是崇公孫彊用不祀忽諸彼振¶
　鐸之夢豈不欲引曹之紀哉自負羈弗用而赤芾三¶
<pb:KR2c0021_WYG_090-4a>¶
　百欣時守節而子違宗祧德之不建君子知曹祚之¶
　不長也其來久矣¶
　¶
　¶
　¶
　¶
　¶
　¶
<pb:KR2c0021_WYG_090-4b>¶
　¶
　¶
　¶
　¶
　¶
　¶
　¶
　繹史卷九十¶
