# -*- mode: mandoku-view; -*-
#+TITLE: 繹史
#+DATE: 2015-08-24 22:27:33.733350
#+PROPERTY: ID KR2c0021
#+PROPERTY: BASEEDITION WYG    
#+PROPERTY: JUAN 卷三十八
<pb:KR2c0021_WYG_038-1a>¶
欽定四庫全書¶
　繹史卷三十八　　　　靈壁縣知縣馬驌撰¶
　　鄭厲公簒國¶
左傳(隱公/七年)鄭公子忽在王所故陳侯請妻之鄭伯許之¶
乃成昏　(八/年)四月甲辰鄭公子忽如陳逆婦媯辛亥以¶
媯氏歸甲寅入于鄭陳鍼子送女先配而後祖鍼子曰¶
是不為夫婦誣其祖矣非禮也何以能育　(九/年)北戎侵¶
鄭鄭伯禦之患戎師曰彼徒我車懼其侵軼我也公子¶
<pb:KR2c0021_WYG_038-1b>¶
突曰使勇而無剛者嘗寇而速去之君為三覆以待之¶
戎輕而不整貪而無親勝不相譲敗不相救先者見獲¶
必務進進而遇覆必速奔後者不救則無繼矣乃可以¶
逞從之戎人之前遇覆者奔祝耼逐之衷戎師前後擊¶
之盡殪戎師大奔十一月甲寅鄭人大敗戎師　(桓公/六年)¶
北戎伐齊齊侯使乞師于鄭鄭大子忽帥師救齊六月¶
大敗戎師獲其二帥大良少良甲首三百以獻于齊於¶
是諸侯之大夫戍齊齊人饋之餼使魯為其班後鄭鄭¶
<pb:KR2c0021_WYG_038-2a>¶
忽以其有功也怒故有郎之師公之未昏於齊也齊侯¶
欲以文姜妻鄭大子忽大子忽辭人問其故大子曰人¶
各有耦齊大非吾耦也詩云自求多福在我而已大國¶
何為君子曰善自為謀及其敗戎師也齊侯又請妻之¶
固辭人問其故大子曰無事於齊吾猶不敢今以君命¶
奔齊之急而受室以歸是以師昏也民其謂我何遂辭¶
諸鄭伯¶
詩有女同車顔如舜華将翺将翔佩玉瓊琚彼美孟姜¶
<pb:KR2c0021_WYG_038-2b>¶
洵美且都有女同行顔如舜英将翺将翔佩玉将将彼¶
美孟姜徳音不忘　山有扶蘇隰有荷華不見子都乃¶
見狂且山有橋松隰有游龍不見子充乃見狡童(詩序/有女)¶
(同車刺忽也鄭人刺忽之不昏於齊大子忽嘗有功於/齊齊侯請妻之齊女賢而不取卒以無大國之助至於)¶
(見逐故國人刺之非山有/扶蘇刺忽也所美  美然)¶
左傳(十/年)冬齊衞鄭來戰于郎我有辭也初北戎病齊諸¶
侯救之鄭公子忽有功焉齊人餼諸侯使魯次之魯以¶
周班後鄭鄭人怒請師于齊齊人以衞師助之故不稱¶
<pb:KR2c0021_WYG_038-3a>¶
侵伐先書齊衞王爵也(公羊傳㑹者何期辭也其言弗/遇何公不見要也郎者何吾近)¶
(邑也吾近邑則其言來戰于郎何近也惡乎近近乎圍/也此偏戰也何以不言師敗績内不言戰言戰乃敗矣)¶
(之榖梁傳弗遇者志不相得也弗内辭也來戰者前定/  戰也内不言戰言戰則敗也不言其人以吾敗也不)¶
(言及者為/内諱也)　十一年春齊衞鄭宋盟于惡曹　鄭昭公¶
之敗北戎也齊人将妻之昭公辭祭仲曰必取之君多¶
内寵子無大援将不立三公子皆君也弗從夏鄭荘公¶
卒初祭封人仲足有寵於荘公荘公使為卿為公娶鄧¶
曼生昭公故祭仲立之宋雍氏女於鄭荘公曰雍姞生¶
<pb:KR2c0021_WYG_038-3b>¶
厲公雍氏宗有寵於宋荘公故誘祭仲而執之曰不立¶
突将死亦執厲公而求賂焉祭仲與宋人盟以厲公歸¶
而立之秋九月丁亥昭公奔衞己亥厲公立¶
公羊傳祭仲者何鄭相也何以不名賢也何賢乎祭仲¶
以為知權也其為知權奈何古者鄭國處于㽞先鄭伯¶
有善於鄶公者通乎夫人以取其國而遷鄭焉而野㽞¶
荘公死已𦵏祭仲将往省于㽞塗出于宋宋人執之謂¶
之曰為我出忽而立突祭仲不徔其言則君必死國必¶
<pb:KR2c0021_WYG_038-4a>¶
亡徔其言則君可以生易死國可以存易亡少遼緩之¶
則突可故出而忽可故反是不可得則病然後有鄭國¶
古人之有權者祭仲之權是也權者何權者反於經然¶
後有善者也權之所設舍死亡無所設行權有道自貶¶
損以行權不害人以行權殺人以自生亡人以自存君¶
子不為也突何以名挈乎祭仲也其言歸何順祭仲也¶
忽何以名春秋伯子男一也辭無所貶(○祭仲不能死/難黜君納賊其)¶
(權不可/以為訓)¶
<pb:KR2c0021_WYG_038-4b>¶
榖梁傳宋人者宋公也其曰人何也貶之也曰突賤之¶
也曰歸易辭也祭仲易其事權在祭仲也死君難臣道¶
也今立惡而黜正惡祭仲也鄭忽者世子忽也其名失¶
國也(○穀梁/説是)¶
左傳(十二/年)公欲平宋鄭秋公及宋公盟于句瀆之丘宋¶
成未可知也故又會于虚冬又會于龜宋公辭平故與¶
鄭人盟于武父遂帥師而伐宋戰焉宋無信也君子曰¶
茍信不繼盟無益也詩云君子屢盟亂是用長無信也¶
<pb:KR2c0021_WYG_038-5a>¶
(公羊傳戰不言伐此其言伐何避嫌也惡乎嫌嫌與鄭/人戰也此偏戰也何以不言師敗績内不言戰言戰乃)¶
(敗矣也榖梁傳非與所與伐戰也不言與鄭戰恥/不和  於伐與戰敗也内諱敗舉其可道者也)　(十/三)¶
(年/)宋多責賂于鄭鄭不堪命故以紀魯及齊與宋衞燕¶
戰不書所戰後也(公羊傳曷為後日恃外也其恃外奈/何得紀侯鄭伯然後能為日也内不)¶
(言戰此其言戰何從外也曷為從外恃外故従外也何/以不地近也惡乎近近乎圍郎亦近矣郎何以地郎猶)¶
(可以地也也榖梁傳其言及何由内及之也其曰戰者/由外言之  戰稱人敗稱師重衆也其不地於紀也)¶
　鄭人來請修好　十四年春㑹于曹曹人致餼禮也¶
夏鄭子人來尋盟且修曹之㑹(榖梁傳諸侯之尊弟兄/不得以屬通其弟云者)¶
<pb:KR2c0021_WYG_038-5b>¶
(以其來我舉其貴者也來盟/前定也不日前定之盟不日)　冬宋人以諸侯伐鄭報¶
宋之戰也焚渠門入及大逵伐東郊取牛首以大宮之¶
椽歸為盧門之椽(公羊傳以者何行其意也本榖梁傳/以者不以者也民者君之  也使人)¶
(以其死/非正也)　(十五/年)祭仲專鄭伯患之使其壻雍糾殺之将¶
享諸郊雍姬知之謂其母曰父與夫孰親其母曰人盡¶
夫也父一而已胡可比也遂告祭仲曰雍氏舍其室而¶
将享子于郊吾惑之以告祭仲殺雍糾尸諸周氏之汪¶
公載以出曰謀及婦人宜其死也夏厲公出奔蔡(公羊/傳突)¶
<pb:KR2c0021_WYG_038-6a>¶
(何以名奪正也也/穀梁傳譏奪正)　六月乙亥昭公入(穀梁傳/反正也)¶
公羊傳其稱世子何復正也曷為或言歸或言復歸復¶
歸者出惡歸無惡復入者出無惡入有惡入者出入惡¶
歸者出入無惡¶
左傳秋鄭伯因櫟人殺檀伯而遂居櫟冬會于袲謀伐¶
鄭将納厲公也弗克而還(公羊傳櫟者何鄭之邑曷為/不言入于鄭末言爾曷為末)¶
(言爾祭仲亡矣然則曷為不言忽之出奔言忽為君之/㣲也祭仲存則存矣祭仲亡則亡矣  穀梁傳地而後)¶
(伐疑辭也/非其疑也)　十六年春正月會于曹謀伐鄭也夏伐鄭¶
<pb:KR2c0021_WYG_038-6b>¶
秋七月公至自伐鄭以飲至之禮也(穀梁傳桓無㑹其/致何也危之也)¶
詩蘀兮蘀兮風其吹女叔兮伯兮倡予和女蘀兮蘀兮¶
風其漂女叔兮伯兮倡予要女　彼狡童兮不與我言¶
兮維子之故使我不能餐兮彼狡童兮不與我食兮維¶
子之故使我不能息兮　子恵思我褰裳渉溱子不我¶
思豈無他人狂童之狂也且子恵思我褰裳渉洧子不¶
我思豈無他士狂童之狂也且　子之丰兮俟我乎巷¶
兮悔予不送兮子之昌兮俟我乎堂兮悔予不将兮衣¶
<pb:KR2c0021_WYG_038-7a>¶
錦褧衣裳錦褧裳叔兮伯兮駕予與行裳錦褧裳衣錦¶
褧衣叔兮伯兮駕予與歸　東門之墠茹藘在阪其室¶
則邇其人甚逺東門之栗有踐家室豈不爾思子不我¶
即　風雨凄凄鷄鳴喈喈既見君子云胡不夷風雨瀟¶
瀟鷄鳴膠膠既見君子云胡不瘳風雨如晦鷄鳴不已¶
既見君子云胡不喜　青青子衿悠悠我心縱我不往¶
子寧不嗣音青青子佩悠悠我思縦我不往子寧不來¶
挑兮達兮在城闕兮一日不見如三月兮(詩序蘀兮刺/忽也君弱臣)¶
<pb:KR2c0021_WYG_038-7b>¶
(强不倡而和也思狡童刺忽也不能與賢人圖事權臣/擅命也  褰裳  見正也狂童恣行國人思大國之正)¶
(己也隨丰刺亂也昏姻之道缺陽倡而隂不和男行而/女不    東門之墠刺亂也男女有不待禮而奔者也)¶
(焉風雨思君子也亂世思君子不改其度/    子衿學校廢也亂世則學校不修焉)¶
左傳(十七/年)初鄭伯将以髙渠彌為卿昭公惡之固諫不¶
聼昭公立懼其殺己也辛卯弑昭公而立公子亹君子¶
謂昭公知所惡矣公子逹曰髙伯其為戮乎復惡已甚¶
矣¶
韓非子鄭伯将以髙渠彌為卿昭公惡之固諫不聼及¶
<pb:KR2c0021_WYG_038-8a>¶
昭公即位懼其殺已也辛卯弑昭公而立公子亶也君¶
子曰昭公知所惡矣公子圉曰髙伯其為戮乎報惡已¶
甚矣或曰公子圉之言也不亦反乎昭公之及於難者¶
報惡晩也然則髙伯之晚於死者報惡甚也明君不懸¶
怒懸怒則臣懼罪輕舉以行計則人主危故靈臺之飲¶
衞侯怒而不誅故禇師作難食黿之羮鄭君怒而不誅¶
故子公殺君君子之舉知所惡非甚之也曰知之若是¶
其明也而不行誅焉以及於死故曰知所惡以見其無¶
<pb:KR2c0021_WYG_038-8b>¶
權也今君非獨不足於見難而已或不足於斷制今昭¶
公見惡稽罪而不誅使渠彌含憎懼死以徼幸故不免¶
於殺是昭公之報惡不甚也或曰報惡甚者大誅報小¶
罪大誅報小罪也者獄之至也獄之患故非在所以誅¶
也以讎之衆也是以晉厲公滅三郄而欒中行作難鄭¶
子都殺伯咺而食鼎起禍吳王誅子胥而越句踐成霸¶
則衞侯之逐鄭靈之弑不以禇師之不死而子公之不¶
誅也以未可以怒而有怒之色未可誅而有誅之心怒¶
<pb:KR2c0021_WYG_038-9a>¶
當其罪而誅不逆人心雖懸奚害夫未立有罪即位之¶
後宿罪而誅齊胡之所以滅也君行之臣猶有後患况¶
為臣而行之君乎誅既不當而以盡為心是與天下為¶
讎也則雖為戮不亦可乎¶
詩揚之水不流束楚終鮮兄弟維予與女無信人之言¶
人實廷女揚之水不流束薪終鮮兄弟維予二人無信¶
人之言人實不信(詩序揚之水閔無臣也君子閔忽之/無忠臣良士終以死亡而作是詩也)¶
左傳(十八/年)秋齊侯師于首止子亹會之髙渠彌相七月¶
<pb:KR2c0021_WYG_038-9b>¶
戊戌齊人殺子亹而轘髙渠彌祭仲逆鄭子于陳而立¶
之是行也祭仲知之故稱疾不往人曰祭仲以知免仲¶
曰信也¶
史記齊襄公會諸侯于首止鄭子亹往會髙渠彌相從¶
祭仲稱疾不行所以然者子亹自齊襄公為公子之時¶
嘗會鬭相仇及會諸侯祭仲請子亹無行子亹曰齊彊¶
而厲公居櫟即不往是率諸侯伐我内厲公我不如往¶
往何遽必辱且又何至是䘚行於是祭仲恐齊幷殺之¶
<pb:KR2c0021_WYG_038-10a>¶
故稱疾子亹至不謝齊侯齊侯怒遂伏甲而殺子亹髙¶
渠彌亡歸歸與祭仲謀召子亹弟公子嬰于陳而立之¶
是為鄭子¶
左傳(荘公十/四年)鄭厲公自櫟侵鄭及大陵獲傅瑕傅瑕曰¶
茍舍我吾請納君與之盟而赦之六月甲子傅瑕殺鄭¶
子及其二子而納厲公初内蛇與外蛇鬭於鄭南門中¶
内蛇死六年而厲公入公聞之問於申繻曰猶有妖乎¶
對曰人之所忌其氣燄以取之妖由人興也人無釁焉¶
<pb:KR2c0021_WYG_038-10b>¶
妖不自作人棄常則妖興故有妖厲公入遂殺傅瑕使¶
謂原繁曰傅瑕貳周有常刑既伏其罪矣納我而無二¶
心者吾皆許之上大夫之事吾願與伯父圖之且寡人¶
出伯父無裏言入又不念寡人寡人憾焉對曰先君桓¶
公命我先人典司宗祏社稷有主而外其心其何貳如¶
之茍主社稷國内之民其誰不為臣臣無二心天之制¶
也子儀在位十四年矣而謀召君者庸非貳乎荘公之¶
子猶有八人若皆以官爵行賂勸貳而可以濟事君其¶
<pb:KR2c0021_WYG_038-11a>¶
若之何臣聞命矣乃縊而死¶
詩出其東門有女如雲雖則如雲匪我思存縞衣綦巾¶
聊樂我員出其闉闍有女如荼雖則如荼匪我思且縞¶
衣茹藘聊可與娱　野有蔓草零露溥兮有羙一人清¶
揚婉兮邂逅相遇適我願兮野有蔓草零露瀼瀼有羙¶
一人婉如清揚邂逅相遇與子偕臧　溱與洧方渙渙¶
兮士與女方秉蕑兮女曰觀乎士曰既且且往觀乎洧¶
之外洵訏且樂維士與女伊其相謔贈之以勺藥溱與¶
<pb:KR2c0021_WYG_038-11b>¶
洧瀏其清矣士與女殷其盈矣女曰觀乎士曰既且且¶
往觀乎洧之外洵訏且樂維士與女伊其將謔贈之以¶
勺藥(詩序出其東門閔亂也公子五爭兵革不息男女/相棄民人思保其室家焉  野有蔓草思遇時也)¶
(君之澤不下流民窮於兵革男女失時思不期而㑹焉/  溱洧刺亂也兵革不息男女相棄淫風大行莫之能)¶
(救焉不詩傳鄭有貞士宜其/室家  染淫俗賦出其東門)¶
左傳(十六/年)鄭伯自櫟入緩告于楚秋楚伐鄭及櫟為不¶
禮故也鄭伯治與於雍糾之亂者九月殺公子閼刖强¶
鉏公父定叔出奔衞三年而復之曰不可使共叔無後¶
<pb:KR2c0021_WYG_038-12a>¶
于鄭使以十月入曰良月也就盈數焉君子謂强鉏不¶
能衞其足(史記厲公初立四歳亡居櫟居櫟十/七歲復入立七歲與亡凡二十八年)¶
　毛詩曰出其東門閔亂也公子五爭兵革不息民人¶
　思保其室家焉五爭者何子突兩立忽儀亹各一是¶
　也夫鄭荘不仁構人之骨肉而亂其國於宋尤甚子¶
　馮在鄭則欲納之華督弑君則為會以成之然則宋¶
　荘處鄭日乆習見其詐惟是得國之初尚屈於鄭故¶
　在位八年行事不見於經無何而鄭荘歿矣適庶交¶
<pb:KR2c0021_WYG_038-12b>¶
　爭宋於是效其故智首開難端推刃尋讎天道之好¶
　還詎不信哉嚮也會稷之役魯鄭齊陳也今也宋納¶
　厲公求賂成釁魯不能和輒比鄭以仇宋是以賂合¶
　者仍以賂離然而宋戰方新昭公入國會袲會曺魯¶
　宋同之春秋之諸侯何常之有矣夫鄭昭以荘公之¶
　世適即無大援分固當立不幸而遭國多難詩人刺¶
　其辭昏失助為賦有女同車不知文姜内淫行比婁¶
　豬齊襄不君國刺雄狐方殺魯桓豈遂庇鄭意者忽¶
<pb:KR2c0021_WYG_038-13a>¶
　之辭昏其有先㡬焉祭仲反覆不臣専行廢立亂人¶
　之國而不有弑君之名謀詐相濟沒齒無恙安得為¶
　知權之説以誣後世哉¶
　¶
　¶
　¶
　¶
　¶
<pb:KR2c0021_WYG_038-13b>¶
　¶
　¶
　¶
　¶
　¶
　¶
　¶
　繹史卷三十八¶
